{
  "title": "Editorial de Marian Ilea: Despre fosta stațiune balneară Valea Vinului din Vișeu de Mijloc",
  "content": "Băile din Valea Vinului sunt cele mai vechi din Maramureșul istoric. În anul 1830 au apărut primele instalații balneare atunci când dr. Ioan Causz a fost la izvoare și a constatat efectele vindecătoare foarte pregnante pe care le aveau apele minerale. Avem aici ape minarele sulfuroase sau sulfatate, carbogazoase și bicarbonatate, feruginoase și clorosodice.\n\nPrima stație de îmbuteliere a acestor ape în Maramureș a fost realizată pe Valea Vinului în anul 1846. Tot atunci s-a semnalat cea mai mare densitate de ape minerale din județ, peste 30. În anul 1848 cel mai cunoscut era izvorul Șimon.\n\nÎn anul 1864 cel mai renumit izvor de pe Valea Vinului era cel din Jgheabul Căldării, el apărând și pe una dintre hărțile concretuale întocmite de către Szoltesz Antal.\n\nRămasă în uitare, această stațuine balneară are nevoie de fonduri pentru a redeveni ceea ce a fost odată. Construcția rețelelor de gaz și către Valea Vinului poate fi o șansă pentru dezvoltarea turistică a acestei zone. E de menționat că există acolo pensiuni și chiar un ștrand. Probabil că legătura dintre istorie de factură turistică și europenizarea turistică a Vișeului de Sus va renaște vechea stațiune balneară Valea Vinului.",
  "metadata": {
    "original_file": "directmm.ro_0079.html"
  }
}