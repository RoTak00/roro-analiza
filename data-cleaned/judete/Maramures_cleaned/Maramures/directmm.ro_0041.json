{
  "title": "Fumatul interzis în scările de bloc, lifturi și holuri",
  "content": "O nouă legislație interzice categoric fumatul în toate spațiile publice închise, inclusiv în blocuri. Astfel, fumatul pe holuri, în lifturi sau în orice alt spațiu comun al blocului este strict interzis și se pedepsește cu amenzi substanțiale. Încălcarea acestor norme aduce amenzi de până la 500 de lei. Dacă este vorba despre companii care încalcă legislația, amenzile ajung la 15.000 de lei. De la prezentele prevederi fac excepție spațiile de deținere în care sunt cazate persoanele private de libertate – legea 349 actualizată.\n\nȘi fumatul la locurile de joacă pentru copii este strict interzis de legislație. O țigară aprinsă în spațiile destinate copiilor poate aduce o amendă de la 100 la 500 de lei.",
  "metadata": {
    "original_file": "directmm.ro_0041.html"
  }
}