{
  "title": "Editorialul de miercuri: Casa-muzeu evreiască \"Elefant\" din Vișeu de Sus",
  "content": "Comunitatea evreilor din Vișeu de Sus a fost înfloritoare până la începutul celui de-al Doilea Război Mondial. O treime din populația orașului era alcătuită din evrei care constituiau adevăratul motor economic al orașului. De la țărani agricultori la meseriași, pantofari, comercianți sau medici și până la evreul Alexander Elefant au avut un rol definitoriu pentru Vișeu de Sus. Evreul Elefant a avut în oraș prima fabrică de prelucrare a lemnului adus de pe Valea Vaserului.\n\nTimp de câteva luni de zile, în gara Vișeu s-au format trenuri cu câte 12.000 de suflete care luau drumul lagărelor de exterminare. Evreii erau atât din Vișeu de Sus, cât și din văile, satele din Maramureșul Istoric. Casa Elefant e ultima casă tradițională care se află în Gara CFF, în încăperile ei aflându-se un adevărat muzeu minuscul din imagini, scrisori, obiecte și documente ce le-au aparținut celor din comunitatea evreiască.\n\nSe păstrează, de asemenea, și o mică blibliotecă a casei transformată în muzeu, iar pentru cei care vizitează acest muzeu se poate servi cafea, ceaiuri condimentate cu povești despre vremurile de altădată.\n\nDin evreii plecați doar șase au revenit acasă. Evreul Elefant a murit ucis de mâna comuniștilor fiindcă nu a avut nimic cu ei. Comuniștii i-au explicat că statul știe tot și că el poate fi asasinat.\n\nUn astfel de simbol face parte dintr-un complex ca Mocănița, fiind o pată de culoare în peisajul acestei frumoase și performante zone astăzi turistice.",
  "metadata": {
    "original_file": "directmm.ro_0075.html"
  }
}