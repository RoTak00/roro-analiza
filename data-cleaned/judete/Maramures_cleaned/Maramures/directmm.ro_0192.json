{
  "title": "Apicultorii primesc ajutor de la stat",
  "content": "Guvernul a aprobat miercuri, 28 februarie, o schemă de ajutor de stat pentru apicultori. Acești bani au ca scop compensarea parțială a pierderilor suferite în anul care a trecut. Ordonanța de Urgență prevede o schemă de ajutor cu caracter temporar. Termenul de plată este 30 iunie 2024, iar cererile de înscriere se depun în termen de 30 de zile lucrătoare, începând cu ziua intrării în vigoare a Ordonanței de Urgență.\n• apicultori, persoane fizice care dețin atestat de producător, valabil la data depunerii cererii\n\nCuantumul propus pentru ajutorul de stat este de 25 de lei, respectiv 5 euro/familia de albine. Suma totală care poate fi acordată pentru fiecare întreprindere care își desfășoară activitatea în domeniul producției primare de produse agricole nu depășește echivalentul în lei a 280.000 euro.\n\nValoarea totală a schemei de ajutor este de 59.866.000 de lei, echivalentul sumei de 12.034.334 euro.\n• să dețină la data de 31 decembrie 2023 familii de albine înscrise în baza naţională de date apicolă gestionată de Agenția Națională pentru Zootehnie „Prof. Dr. G.K. Constantinescu”\n• în exploatații apicole/stupine autorizate sanitar-veterinar de către ANSVSA\n• să dețină familii de albine în exploatații apicole/stupine înregistrate/autorizate sanitar-veterinar la data depunerii cererii\n• să nu se afle în lichidare sau faliment, la data de 24 februarie 2022, conform evidențelor Oficiului Național al Registrului Comerțului\n• sau în cazul persoanei fizice să nu existe o decizie definitivă a instanțelor judecătorești de constatare a falimentului până la data de 24 februarie 2022.",
  "metadata": {
    "original_file": "directmm.ro_0192.html"
  }
}