{
  "title": "Elevii sunt invitați să se înscrie și anul acesta la Concursul \"Splendoarea iernii prin ochi de copil\"",
  "content": "Centrul Școlar de Educaţie Incluzivă Vişeu de Sus, în parteneriat cu Primăria, Consiliul Local, Clubul Rotary Vişeu de Sus, organizează și anul acesta Concursul „Splendoarea iernii prin ochi de copil” și Simpozionul „Artterapia – limbajul universal al copilăriei”.\n\nEvenimentele se adresează preşcolarilor, elevilor și cadrelor didactice din învăţământul special şi învăţământul de masă.\n\nÎn cadrul evenimentelor este organizat un concurs de desene și colaje pentru preșcolari și elevi, cu tema ”Iarna”. Se acceptă orice dimensiune și tehnică de lucru. Pe spatele lucrării se vor scrie, cu majuscule: titlul lucrării, numele şi prenumele elevului, clasa/grupa, şcoala, numele, prenumele și adresa de mail a cadrului didactic coordonator, localitatea, județul. Lucrările trimise rămân în proprietatea organizatorului.\n\nLucrările vor fi expuse la Casa de Cultură Vișeu de Sus, iar expoziția va fi deschisă luni, 5 decembrie. Cele mai frumoase desene și colaje vor fi premiate.\n\nLucrările sunt așteptate până vineri, 29 noiembrie, la adresa: Centrul Școlar de Euducație Incluzivă Vișeu de Sus, str. 22 Decembrie, nr. 30, Vișeu de Sus, Maramureș, cu specificația ”Pentru concursul ”Splendoarea iernii prin ochi de copil”. Acestea pot fi depuse și personal, zilnic, în intervalul orar 12.00 – 14.00.\n\nFiecare profesor coordonator va primi, diplomă și adeverință de participare, iar lucrările cele mai bine realizate, vor fi premiate.",
  "metadata": {
    "original_file": "directmm.ro_0001.html"
  }
}