{
  "title": "Lansarea cărții „Mihai Eminescu. Gânditor privat și gazetar cu metod științific” a autorului Ion Dur",
  "content": "Vineri, 15 noiembrie, ora 13.00, în Sala de conferințe a Bibliotecii Județene „Petre Dulfu” Baia Mare, sub genericul : „Dialogurile Nordului Literar”, va avea loc lansarea cărții „Mihai Eminescu. Gânditor privat și gazetar cu metod științific”, autor prof. univ. dr. Ion Dur, volum apărut la Editura Junimea, Iași, 2024. Organizatorul evenimentului este Revista de cultură „Nord Literar”, în colaborare cu Școala Doctorală de Filosofie – CUNBM și Biblioteca Județeană „Petre Dulfu” Baia Mare.\n\nIon Dur este profesor universitar, critic și eseist român care activează în istoria filosofiei, culturii române, estetică, critică literară și filosofică, critică media și mentalitate (post)totalitară românească. A coordonat douăzeci de ani (1995-2015), ca redactor-șef, Revista SÆCULUM (serie nouă), publicație fondată de Lucian Blaga (1943), iar din 2020 este directorul aceleiași reviste (noua serie nouă). Este membru al Uniunii Scriitorilor din România din 1998, cu opt premii acordate de filiala USR din Sibiu. A obținut, totodată, Premiul „Mircea Florian” pentru Filosofie al Academiei Române.\n• De la Eminescu la Cioran, Craiova, Ed. Scrisul Românesc, 1996\n• Constantin Noica. De la gazetărie la gîndirea speculativă, București: Ed. Pro Universitaria, 2020\n• Cinste și gramatică. De la Eminescu la Sandu Tudor. 9 lecții de gazetărie, Sibiu,Editura Agnos, 2021",
  "metadata": {
    "original_file": "directmm.ro_0109.html"
  }
}