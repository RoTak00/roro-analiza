{
  "title": "Amenajarea Centrului Multifuncțional „Cetate” Șomcuta Mare este în plină desfășurare",
  "content": "Luna octombrie a debutat cu două evenimente importante pentru orașul Șomcuta Mare, prin inaugurarea Centrului Multifuncțional „Cetate” și lansarea cărții „Țara Chioarului. Istorie: 1319-1876”, autor prof. Simion Ciurte. Pentru a-i da Centrului „Cetate”, destinația de muzeu al Țării Chioarului și Centru de zi, clădirea a intrat într-un proces continuu de reabilitare, care este în plină desfășurare.\n\n„Muzeul Județean de Istorie și Arheologie Baia Mare este susținătorul acestui proiect, aducându-și contribuția prin amenajarea unei săli cu tematica „Cetatea Chioarului”. În spațiul expozițional destinat au fost instalate panouri informative cu tematică istorică despre Cetatea Chioarului și cu date privind cercetările arheologice care au avut loc aici de-a lungul timpului.\n\nSusținerea acestui demers cultural se va face pe etape, urmând a fi amenajate mai multe săli de expoziție cu tematici diverse”.",
  "metadata": {
    "original_file": "directmm.ro_0130.html"
  }
}