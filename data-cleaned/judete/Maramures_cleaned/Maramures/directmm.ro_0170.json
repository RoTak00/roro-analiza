{
  "title": "Ungurii preferă să-și facă cumpărăturile în România",
  "content": "În urmă cu 30 de ani, românilor le era mai convenabil să treacă granițele țării, pentru a-și face cumpărăturile la vecinii unguri. Pe lângă prețurile mici, și calitatea prima la majoritatea produselor.\n\nOdată cu aprobarea Ordonanței privind plafonarea adaosului comercial, prețurile au devenit acceptabile. Între timp, situația s-a schimbat foarte mult, iar cetățenii unguri preferă să vină în România pentru a-și face cumpărăturile, din cauza prețurilor mai mici.\n\n„Un exemplu că Ordonanța privind plafonarea adaosului comercial funcționează este și faptul că oamenii din Ungaria vin să cumpere alimente din România pentru că sunt mai ieftine”, spune ministrul Agriculturii, Florin Barbu.\n\nEl precizează că în România carnea de porc este mai ieftină cu aproximativ 3 lei pe kilogram, iar pâinea, cu aproximativ 6 lei.",
  "metadata": {
    "original_file": "directmm.ro_0170.html"
  }
}