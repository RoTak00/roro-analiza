{
  "title": "Poftiți la teatru, copii pentru a afla „Isprăvile lui Păcală”!",
  "content": "Astăzi, 2 noiembrie, de la orele 10.00 și 11.30, la Teatrul de Păpuși, prichindeii sunt așteptați pentru a viziona spectacolul Isprăvile lui Păcală, dramatizare după Petre Dulfu, regia Cornel Mititelu, scenografia Carmencita Brojboiu.\n\n„Însoțit de cățelușul Azorică, Păcală are parte de multe peripeții. În ajutorul lui vine un fluier năzdrăvan, vrăjit, care face minuni. Devenit argat la curtea unui boier cam zgârcit, cu o nevastă și o soacră aprige, Păcală întâmpină greutăți pe care reușește să le depășească cu ritmurile fluierului magic. Și peste toate încercările, el își păstrează simțul umorului cu dezarmanta replică: „Te-ai supărat?” O poveste cu tâlc, plină de umor și voie bună, care te ți ne cu respirația tăiată în așteptarea verdictului la întrebarea: „Cui i se va tăia nasul, dacă se supără?”\n\nActorii care îi vor încânta pe copii : Alin Albu, Vlad Crișan, Liliana Voș, Ruxandra Lăzărescu, Sonia Codorean, Carmen Bulancea.\n\nDurata spectacolului: 60 de minute, iar prețul unui bilet este 10 lei.",
  "metadata": {
    "original_file": "directmm.ro_0128.html"
  }
}