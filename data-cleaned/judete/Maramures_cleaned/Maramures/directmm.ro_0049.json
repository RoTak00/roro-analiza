{
  "title": "Final de carieră pentru cea mai longevivă polițistă din cadrul IPJ Maramureș",
  "content": "Astăzi, 13 noiembrie, se încheie un capitol lung și plin de realizări în cariera de polițist pentru comisar șef de poliție Aida Gaborean. Este cea mai longevivă polițistă din cadrul IPJ Maramureș, care a ocupat funcția de conducere a Secției 3 Poliție Rurală Fărcașa timp de opt ani.\n\n„Cu fiecare zi de serviciu, a demonstrat pasiune pentru profesia sa, fiind un adevărat pilon de încredere în comunitatea comunei Fărcașa.\n\nCu peste 38 de ani de muncă dedicată, ea a fost mereu acolo pentru a proteja și a face dreptate, abordând cu responsabilitate și determinare fiecare intervenție gestionată din punct de vedere managerial.\n\nDoamna Aida, vă mulțumim pentru tot ce ați făcut și pentru ce ați însemnat pentru noi și comunitate!\n\nSunteți un exemplu de devotament și integritate, iar ceea ce ați realizat în cadrul Secției 3 Poliție Rurală Farcasa rămâne un far de inspirație pentru noi toți.\n\nLa final de călătorie, echipa IPJ Maramureș vă dorește să aveți parte de liniște și satisfacția că ați lăsat o amprentă asupra comunității unde v-ați desfășurat activitatea! Să vă bucurați de fiecare clipă!”, transmite IPJ Maramureș.",
  "metadata": {
    "original_file": "directmm.ro_0049.html"
  }
}