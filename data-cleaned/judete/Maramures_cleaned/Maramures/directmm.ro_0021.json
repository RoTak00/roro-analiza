{
  "title": "„Săptămâna legumelor și a fructelor donate”, o campanie a Liceului Tehnologic „Traian Vuia” din Tăuții-Măgherăuș",
  "content": "Luni, 25 noiembrie și marți, 26 noiembrie, Liceul Tehnologic „Traian Vuia” din Tăuții-Măgherăuș organizează campania „Săptămâna legumelor și a fructelor donate”. Aceasta constă în contribuții din partea comunității, sub formă de fructe și legume proaspete. Produsele vor urma să fie pregătite de preșcolarii și cadrele didactice voluntare ale instituției de învățământ.\n\nPartea cea mai frumoasă a campaniei constă în oferirea produselor, persoanelor vulnerabile aflate în dificultate, aducându-le un zâmbet pe chip și bucurie în suflet. Copiii vor învăța mai bine cât de prețioase sunt solidaritatea și voluntariatul pentru comunitatea de care aparțin.",
  "metadata": {
    "original_file": "directmm.ro_0021.html"
  }
}