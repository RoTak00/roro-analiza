{
  "title": "Expoziția internațională de pictură „Arta împotriva războiului”",
  "content": "Marți, 29 octombrie, ora 17.00, la Galeria de Artă UAP va avea loc expoziția internațională de pictură „Arta împotriva războiului”. Organizatorul acestui eveniment este Asociația „Culori Unite”, în parteneriat cu Consiliul Județean Maramureș. Evenimentul se vrea a fi un manifest artistic împotriva războiului din Ucraina, celebrând umanitatea și compasiunea. Maramureșul devine, astfel, un punct de întâlnire al empatiei și solidarității. Lucrările artiștilor din Ucraina, România, Danemarca, Croația, Republica Moldova și Polonia vor transmite prin intermediul culorilor și imaginilor un mesaj de non-violență și empatie, un indemn la reflecție asupra valorilor umane și culturale.\n\nInițiativa aparține unui grup de artiști din Ucraina care și-au dorit ca expoziția internațională în scop caritabil să nu se adreseze doar unui public local, ci din întreaga țară și de peste hotare, un apel discret dar puternic, la pace și solidaritate.",
  "metadata": {
    "original_file": "directmm.ro_0147.html"
  }
}