{
  "title": "În Munții Rodnei, iarna e la ea acasă",
  "content": "În Munții Rodnei, iarna e deja la ea acasă, oferind în aceste zile, peisaje de poveste. Crestele și brazii sunt acoperiți de un strat generos de omăt iar văile sunt cufundate într-o liniște adâncă, tulburată doar de sunetul vântului și de scrâșnetul pașilor pe zăpada proaspătă. Răsăritul și apusul colorează cerul în nuanțe de roz și portocaliu iar aerul rece, proaspăt îmbie localnicii și turiștii să petreacă timpul în natură.\n\nMuntele este locul ideal pentru ca oamenii să se reconecteze cu natura și să creeze amintiri de neuitat iar Munții Rodnei sunt preferați pentru peisajele spectaculoase și diversitatea naturală. Pasionații de drumeții se bucură în această perioadă de traseele marcate iar cabanele montane sunt locuri perfecte pentru a savura un ceai cald în fața unui foc de lemne, completând atmosfera magică a acestui colț din Maramureș.",
  "metadata": {
    "original_file": "directmm.ro_0017.html"
  }
}