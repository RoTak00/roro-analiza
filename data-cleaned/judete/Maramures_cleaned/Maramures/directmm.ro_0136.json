{
  "title": "Lansarea volumului de poezii „Fii rază de soare!” a autoarei Dana-Bota Lazăr",
  "content": "Miercuri, 30 octombrie, ora 17.00, în Sala de conferințe a Bibliotecii Județene „Petre Dulfu” Baia Mare va avea loc lansarea volumului de poezii „Fii rază de soare!”, de Dana Bota-Lazăr. Evenimentul va fi organizat în colaborare cu instituția gazdă și Editura Galaxia Gutenberg Târgu Lăpuș, unde a apărut cartea. Ilustrația aparține Mihaelei Mureșan.\n\n„Întotdeauna m-au fascinat oamenii şi cuvintele, însă mi-a luat câțiva ani buni să înțeleg importanța relației dintre cele două valori. Pornind de la această curiozitate, ce înseamnă cuvântul pentru om şi omul pentru cuvânt, s-a conturat ceea ce este cuprins în acest volum de poezii.„ Fii rază de soare!„ a pornit ca un îndemn personal, apoi s-a transformat într-un stil de viață, care m-a făcut să privesc viața ca pe o poezie. Acest stil de viață îl propun cititorilor fascinați de vastitatea şi coloritul sentimentelor umane. Este o invitație de călătorie pe calea inimii, o evadare din labirintul minții. Drumul spre autenticitate este o adevărată aventură, o încercare a sufletului de a-şi găsi lumina şi a şi-o reflecta prin alţi oameni. Mihaela Mureşan este unul dintre aceşti oameni extraordinari, pe care viața mi i-a făcut cadou, înnobilându-mă cu lumina sa şi susţinându-mă să strălucim împreună”.(Dana Bota-Lazăr)",
  "metadata": {
    "original_file": "directmm.ro_0136.html"
  }
}