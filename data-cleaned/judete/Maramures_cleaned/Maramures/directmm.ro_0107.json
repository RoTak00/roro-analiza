{
  "title": "Lansarea monografiei „Chiuzbaia - o istorie în documente”, autor Gheorghe Muntean",
  "content": "Duminică, 17 noiembrie 2024, ora 15.00, la Căminul cultural din Chiuzbaia va avea loc lansarea monografiei „Chiuzbaia – o istorie în documente”, autor Gheorghe Muntean. Volumul este apărut la Editura Marist, Baia Mare, 2024.\n\nBiblioteca Județeană „Petre Dulfu” din Baia Mare va fi reprezentată prin dr. Teodor Ardelean, directorul instituției.\n\nChiuzbaia este o fostă localitate minieră, înființată cu acordul Monetăriei din Baia Mare pe teritoriul localității Baia-Sprie pentru muncitorii ce lucrau la exploatările de pe dealul Herja (Magura) și Chiuz (Kishegy). Prima atestare documentară datează din anul 1612, însă ea nu se referă la înființarea localității. A fost menționată în documente în variantele Kizbanya și Kis­bánya. Denumirea se referă la minele ce existau în Dealul Chiuz.",
  "metadata": {
    "original_file": "directmm.ro_0107.html"
  }
}