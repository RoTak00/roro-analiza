{
  "title": "Automatele comerciale vor începe să aducă amenzi",
  "content": "Companiile care dețin automate comerciale trebuie să știe că legea le obligă să le doteze cu aparate care să elibereze chitanțe fiscale. Data limită a fost 31 dcembrie 2023, asta duă ce a tot fost amânat cu câte un an, încă din 2019. Însă controalele au fost blânde până acum, cu toate că termenul fixat a rămas valabil și a intrat în vigoare la data stabilită, respectiv 01 ianuarie 2024.\n\nANAF le reamintește celor ce dețin astfel de aparate că nerespectarea acestei măsuri este contravenție și se sancționază conform legii. Chiar dacă nu intră în sfera penalului, amenzile sunt usturătoare.\n\n„Contravenția prevăzută la art. 10 lit. cc)., se sancţionează cu amendă aplicată operatorului economic de la 8.000 lei la 10.000 lei, precum şi cu confiscarea sumelor nejustificate, suspendarea activităţii operatorului economic la unitatea de vânzare a bunurilor sau de prestare a serviciilor, până la dotarea cu aparat de marcat electronic fiscal şi prezentarea dovezii de plată a amenzii sau a jumătate din cuantumul acesteia, după caz, organului constatator, așa cum prevede art.11, alin.(1), lit.f). din OUG nr.28/1999, republicată, cu modificările și completările ulterioare.\n\nPotrivit dispozițiilor LXIII din O.U.G. nr. 115/2023, aplicarea sancțiunii prevăzute de lege pentru nedotarea automatelor comerciale cu aparate de marcat electronice fiscale , a fost amânată cu nouă luni, până la data de 1 octombrie 2024 , pentru a permite parcurgerea tuturor etapelor necesare pentru implementarea acestei măsuri, respectiv producerea, achiziționarea și fiscalizarea acestor dispozitive, pentru toate automatele existente pe piață”, arată Administrația Județeană a Finanțelor Publice Maramureș.",
  "metadata": {
    "original_file": "directmm.ro_0178.html"
  }
}