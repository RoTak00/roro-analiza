{
  "title": "Medicamentele, detergenții și serviciile poștale se află în topul scumpirilor din luna mai 2024",
  "content": "Serviciile poştale, medicamentele şi detergenţii se află în topul scumpirilor înregistrate în mai 2024, comparativ cu aceeaşi lună a anului anterior. Situația a fost prezentată miercuri de Institutul Naţional de Statistică (INS). Preţul serviciilor poştale a urcat luna trecută cu 26,57%, comparativ cu mai 2023, cel al medicamentelor cu 24,15%, iar cel al detergenţilor cu 23,70% În ceea ce priveşte mărfurile alimentare, acestea s-au scumpit, în medie, cu 1,24% comparativ cu mai 2023. Cele mai mari creşteri de preţuri s-au înregistrat la conservele din fructe (10,01%), vin (8,82%) şi alte produse alimentare (8,67%).\n\nIeftiniri au fost consemnate la făină (-30,51%), produse de morărit (-29,16%) şi la mălai (-27,42%).Pe de altă parte, alte legume şi conserve de legume au fost mai ieftine cu 2,82%, în mai 2024 faţă de luna anterioară, legumele şi conserve de legume cu 2,23% şi făina cu 1,22%.\n\nÎn mai 2024, faţă de luna anterioară, scumpiri au fost consemnate la serviciile de transport aerian (21,31%), cele de transport interurban (alte feluri de transport) (1,19%) şi la plata cazării în unităţi hoteliere (1,18%). Nici la această categorie nu s-au înregistrat ieftiniri.",
  "metadata": {
    "original_file": "directmm.ro_0166.html"
  }
}