{
  "title": "Schimburi de semințe de legume și plante, la Târgul „Semințe cu suflet”",
  "content": "Sâmbătă, 9 noiembrie, ora 10.00, Salonul Artelor al Bibliotecii Județene „Petre Dulfu” Baia Mare va fi gazda Târgului „Semințe cu suflet”. Cei care vor participa la eveniment vor avea ocazia de a face schimb de semințe de legume (soiuri țărănești), plante de grădină sau ghiveci. Cei mai generoși vor putea să și doneze.\n\nAstfel de târguri joacă un rol important în conservarea biodiversității, promovarea agriculturii sustenabile și consolidarea comunităților. Semințele nemodificate genetic și fără chimicale sprijină practicile agricole ecologice. Persoanele vor putea schimba, nu numai semințe, ci și tehnici, experiențe și informații despre cum se cultivă anumite plante.",
  "metadata": {
    "original_file": "directmm.ro_0154.html"
  }
}