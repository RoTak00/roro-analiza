{
  "title": "Perioada fără amenzi pentru „e-factura” se prelungește",
  "content": "Se anunță prelungirea perioadei fără amenzi pentru nerespectarea obligației de a emite factura în sistem electronic, respectiv „e-factura”. Potrivit autorităților, această perioadă va fi prelungită până la 31 mai. Astfel, sancțiunile vor fi aplicate abia de la 1 iunie, nu de la 1 mai, așa cum era prevăzut inițial.\n\nÎn continuare, până la 1 iulie, sunt valide facturile utilizate și în anii trecuți, care trebuie doar raportate (încărcate) și în sistemul e-Factură. Din 1 iulie, însă, nu se vor mai putea emite facturi decât prin sistemul e-Factură.\n\n În perioada 1 ianuarie – 30 iunie este obligatorie raportarea facturilor și în e-Factură, în termen de 5 zile, nerespectarea obligației urmând să fie sancționată cu amendă. Termenul actual până la care sunt suspendate aceste sanc­țiuni este 31 martie, urmând să fie extins până la 31 mai.\n\n Nerespectarea termenului limită pentru transmiterea facturilor în e-Factura constituie contravenție și se sancționează cu amendă:\n• de la 5.000 lei la 10.000 lei – pentru contribuabilii mari\n• de la 2.500 lei la 5.000 lei – pentru contribuabilii mijlocii\n• de la 1.000 lei la 2.500 lei, pentru celelalte persoane juridice și pentru persoanele fizice.\n\n Potrivit ministrului Finanțelor, sunt trei categorii de utilizatori ai modulului e-Factură care vor primi acum notificări:\n• care au sume în decont TVA, dar nu folosesc e-Factură.\n• care au TVA colectat în decont mai mic decât în modulul e-Factură\n• care au TVA deductibil în decont mai mare decât în modulul e-Factură.",
  "metadata": {
    "original_file": "directmm.ro_0188.html"
  }
}