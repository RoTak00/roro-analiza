{
  "title": "Moda la Băiuț – pălăriile și șepcile Ceston (II)",
  "content": "Pălăriile au constituit întotdeauna pe lângă funcția de protecție a capului împotriva precipitaților atmosferice și o formă a eleganței vestimentare sau chiar ca și o formă de exprimare a ierarhiei sociale.\n\nAsortarea pălăriei la un costum sau în cazul femeilor la o rochie este o adevărată artă care necesită un pic de cunoștiință în domeniu sau cel puțin un simț al esteticului.\n\nDacă la costumele bărbătești merg pălăriile clasice cu boruri, în cazul vestimentației ,,casual” sau mai pe românește ,,lejer” apăruse prin anii 50 moda șepcilor ,,Ceston”.\n\nCunoscute mai ales din filmele americane, șepcile Ceston erau percepute ca un simbol al libertății sau al unui spirit liber.\n\nȘepcile Ceston au fost adoptate repede în moda europeană, multe croitorii sau chiar fabrici trecând la producția lor în serie.\n\nLa Băiuț unde se găsește un adevărat pol al precipitaților din țară, la care se adaugă celebrele veri reci de aici cunoscute ca ,,verile dintr-o zi de joi”, purtarea șepcilor și a pălăriilor era nu doar o modă, ci și o necesitate.\n\nAdăugând și spiritul liber care domnește la Băiuț putem spune că șepcile Ceston și-au găsit o piață formidabilă aici.\n\nNu exista familie să nu aibă în garderobă a astfel de șapcă purtată în timpul liber.\n\nȘepcile Ceston sunt și astăzi la modă în Băiuț, băiuțenii cu simțul umorului numindu-le și ,,șapcă de comunist”, după ce inclusiv Nicolae Ceaușescu se afișa adesea cu o astfel de șapcă.\n\nCa orice articol vestimentar și șepcile Ceston au luat forme mai moderne și mai ușor de croit fiind tot mai populare în toată lumea.\n\nDacă pălăria clasică cu boruri impune un oarecare respect, purtarea unei șepci Ceston la Băiuț vă poate aduce la fel de multă admirație și respect din partea localnicilor.",
  "metadata": {
    "original_file": "directmm.ro_0133.html"
  }
}