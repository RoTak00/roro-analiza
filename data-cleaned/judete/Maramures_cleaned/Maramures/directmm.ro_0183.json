{
  "title": "Județul Maramureș, codaș la PIB",
  "content": "Statisticile arată că județul Maramureș se află pe penultimul loc în ce privește Produsul Intern Brut (PIB). Deși la nivel național se află pe locul 26, în regiunea Nord-Vest din care face parte se află pe penultimul loc. Doar județul Bstrița Năsăud este mai jos decât Maramureș.\n\n„Produsul Intern Brut pe locuitor este de 44.702,80 lei în județul Maramureș, 57.766,30 lei în regiunea de Nord-Vest și 62170,40 lei/locuitor la nivel național” – a informat directorul adjunct al Direcției Județene de Statistică Maramureș, Marius Pop.\n\n Valoarea mai redusă a indicatorului la nivelul județului Maramureș se datorează existenței unor sectoare cu aport mic la realizarea valorii adăugate brute, cum ar fi industria de prelucrare a lemnului, comerțul și serviciile.\n\n După Municipiul București, primele 5 județe privind produsul intern brut total sunt Cluj, Timiș, Constanţa, Prahova și Iași. Ultimele 5 județe sunt Mehedinți, Tulcea, Călărași, Covasna și Giurgiu, pe ultimul loc.\n\n În clasamentul celor opt regiuni de dezvoltare, Regiunea de Nord-Vest se păstrează pe locul al doilea.",
  "metadata": {
    "original_file": "directmm.ro_0183.html"
  }
}