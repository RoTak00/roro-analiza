{
  "title": "Nunțile în albastru și roz de la Băiuț",
  "content": "Domnișoare de onoare la nuntă în Băiuț – Sursă foto Zavalski Ildiko\n\nSe spune că nunta este unul din ce mai importante evenimente din viața omului.\n\nFiecare comunitate are obiceiurile și tradițile specifice care o fac să se individualizeze de celelalte.\n\nLa Băiuț, într-o comunitate multietnică, obiceiurile autohtone s-au îmbinat cu cele aduse prin colonizări succesive aici pentru a impulsiona industria mineritului.\n\nO particularitate întâlnită în Băiuț sunt nunțile în ,,albastru și roz”, culori pe care le îmbrăcau atât nașii, cât și domnișorii și domnișoarele de onoare.\n\nPregătirile de nuntă erau un eveniment în sine. Croitoresele lucrau de zor la croirea și coaserea hainelor pentru nuntă.\n\nÎn limbajul local domnișoarele de onoare erau numite și ,,Druște” sau ,, Koszorúslányok” în limba maghiară.\n\nAlaiul de nuntă pornea de la casa părintească a mirelui, apoi a miresei și pornea spre biserică.\n\nPe drumul spre biserică se ,,închidea drumul” în mod simbolic cu o sfoară, iar nașii trebuiau să plătească pentru deschiderea drumului.\n\nErau câteva stații de acest gen până se ajungea la biserică, spre bucuria în special a copiilor care primeau câțiva bănuți la aceste opriri.\n\nPe lângă atribuțiile de a însoții mireasa, domnișoarele de onoare după ce începea nunta propriu-zisă se schimbau din hainele de gală și îmbrăcau șorțurile de bucătărese și ajutau la servirea mesei.\n\nEra un gest de prețuire pentru mireasă din partea prietenelor de suflet ale ei.\n\nSe pune întrebarea de unde a venit această combinație de culori albastru și roz. Desigur rozul este asociat adesea cu culoarea fericirii, de unde și expresia ,,a vedea viața în roz”, dar era și o culoare care era și este specifică hainelor purtate de femeile din Băiuț în combinație cu albastru sau verde. Există posibilitatea unei înfluențe din zona austriacă având în vedere că și portul țipțeresc din Vișeul de Sus are înfluențe asemănătoare.\n\nDomnișoare de onoare îmbrăcate în roz întâlnim adesea și în filmele americane, dar și acestea pot avea o înfluență europeană.\n\nCâteva poze vechi ne arată frumusețea hainelor ca și croi și a buchetelor de flori cu panglici, dar din păcate doar în varianta alb-negru, pe vremea respectivă fotografia color fiind o raritate.",
  "metadata": {
    "original_file": "directmm.ro_0108.html"
  }
}