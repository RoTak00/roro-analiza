{
  "title": "Finanţiştii ialomiţeni au colectat în luna august 81,67 milioane lei",
  "content": "Administraţia Judeţeană a Finanţelor Publice (AJFP) Ialomiţa a realizat, în luna a opta a anului 2022, venituri nete la bugetul general consolidat al statului în sumă totală de 81,67 milioane lei, respectiv cu 4,21 mii lei mai mult decât s-au colectat în aceeaşi perioadă a anului 2021.\n\n Conform celor declarate de Liliana Ciomîrtan (purtătorul de cuvânt al instituţiei), fireşte că a fost întocmită o situaţie a veniturilor colectate, structurată pe bugete, atât prin conformare voluntare la plată precum şi prin măsurile de executare silită. Astfel, bugetul de stat a înregistrat o sumă colectată în valoare de 26,11 milioane lei; la bugetul asigurărilor sociale de stat s-au colectat 39,31 milioane lei;\n\n la bugetul asigurărilor pentru şomaj, sumele colectate au fost în cuantum de 1,51 milioane lei; la bugetul Fondului Naţional Unic de Asigurări de Sănătate, suma încasată s-a ridicat la valoarea de 14,74 milioane lei.",
  "metadata": {
    "original_file": "ziarulimpact_0038.html"
  }
}