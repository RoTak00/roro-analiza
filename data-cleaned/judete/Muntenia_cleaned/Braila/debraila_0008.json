{
  "title": "Spitalul Județean INTERZICE vizitele aparținătorilor începând cu 28 iulie | Când pot fi trimise pachetele - stiri Braila",
  "content": "Începând cu 28 iulie, Spitalul Județean de Urgență interzice temporar vizitele aparținătorilor în unitatea spitalicească. Direcția de Sănătate Publică a fost deja informată cu privire la situație.\n\nSe pare că decizia a fost luată ca urmare a creșterii numărului de cazuri internate cu infecție COVID. Mai mult decât atât, în unele secții au apărut inclusiv focare.\n\nTotuși, în ciuda interdicției – pentru cazurile grave, pacientul poate fi vizitat cu acordul medicului curant.\n\nCât timp vizitele aparținătorilor sunt interzise, pachetele pentru pacienți vor putea fi aduse zilnic, în intervalele orare 13:00-15:00 și 18:00-19:00, urmând a fi preluate de către personalul medical.\n\nLa acest moment, în Spitalul Județean – Secția Boli Infecțioase sunt internați aproximativ 50 de pacienți infectați cu COVID, în timp ce alte 5 persoane se află la Terapie Intensivă.",
  "metadata": {
    "original_file": "debraila_0008.html"
  }
}