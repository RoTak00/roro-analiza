{
  "title": "Elevi și profesori de la Liceul Teoretic „Nicolae Cartojan” l-au omagiat pe Mihai Eminescu, la Biblioteca județeană!",
  "content": "Pe 14 ianuarie 2024, a avut loc la Secția Împrumut Carte pentru Adulți a Bibliotecii Județene „I.A.Bassarabescu” Giurgiu, din strada Ștefan cel Mare nr. 14, activitatea „Eminescu în durată eternă”, ce a continuat seria evenimentelor desfășurate cu prilejul Zilei Naționale a Culturii.\n\nAstfel, Drăgnuță Mihaela, bibliotecar, a prezentat elevilor din clasele a IX-a S1 și a X-a S1, de la Liceul Teoretic „Nicolae Cartojan” din Giurgiu, însoțiți de doamnele profesoare de limba și literatura română Ivan Irina și Mușat Liliana, momente importante și aspecte mai puțin cunoscute din viața și opera marelui poet supranumit „Luceafărul poeziei româneşti”.\n\nDeși au trecut 175 de ani de la naștere, Mihai Eminescu a rămas cel mai important reprezentant al romantismului din literatura română, un simbol al literaturii naționale și universale.",
  "metadata": {
    "original_file": "informatiadegiurgiu_0003.html"
  }
}