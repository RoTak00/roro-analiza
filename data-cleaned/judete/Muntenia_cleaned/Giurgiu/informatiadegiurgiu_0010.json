{
  "title": "Incendiu violent la o casă din localitatea Frătești",
  "content": "Un incendiu violent a izbucnit, aseară, într-o casă din localitatea Frătești. Flacarile au cuprins atât acoperișul, cât și bunurile din interior. Nu au fost persoane rănite.\n\nLa fața locului s-au deplasat, în cel mai scurt timp, pompierii din cadrul Detașamentului Giurgiu, cu două autospeciale de stingere și o ambulanță SMURD.\n\nPompierii au constatat faptul că incendiul se manifesta generalizat, pe o suprafață de aproximativ 50 mp.\n\nCel mai probabil incendiul a fost provocat de o lumânare lăsată nesupravegheată.\n• nu lăsați lumânările aprinse, nesupravegheate. Cel mai bine este să le stingeţi pentru a evita producerea unui incendiu în lipsa dumneavoastră;\n• stingeți întotdeauna lumânările înainte de a le muta;\n• asigurați-vă că lumânarea se află în poziţie verticală şi că este fixată într-un suport special destinat, astfel încât să nu cadă sau să curgă picături de ceară fierbinte;\n• nu vă aplecați deasupra lumânărilor: s-ar putea să vă ia foc părul sau hainele;\n• nu puneți lumânările aproape de lucrurile care se poate aprinde uşor (mobilier, perdele, ziare etc.), în locuri în care pot ajunge copiii mici şi animalele de companie, pentru a nu le răsturna şi provoca incendii;",
  "metadata": {
    "original_file": "informatiadegiurgiu_0010.html"
  }
}