{
  "title": "Două vești bune pentru români: vom putea circula fără vize în #SUA și fără controale în spațiul #Schengen",
  "content": "Două vești bune pentru români: vom putea circula fără vize în #SUA și fără controale în spațiul #Schengen.\n\nAmbasadorii UE au agreat integrarea deplină a României în spațiul Schengen. Acest rezultat a fost posibil datorită eforturilor depuse de ministrul Afacerilor Interne, Cătălin Predoiu și ministra Afacerilor Externe, Luminita Odobescu, ambii #liberali. De altfel, ridicarea MCV s-a produs tot în mandatul unui ministru liberal al Justiției, atunci când instituția era condusă de Cătălin Predoiu.\n\nRomânia îndeplinește condițiile astfel încât cetățenii români să poată călători fără vize în Statele Unite ale Americii, începând din 2025. Departamentul de Stat al SUA a confirmat că România are o rată de refuz a vizelor de 2,61%, sub pragul de 3% prevăzut de legislația americană, îndeplinind această condiție necesară pentru includerea în Programul Visa Waiver. Românii care au solicitat vize au contribuit la acest succes. De asemenea, un rol important l-au jucat Ministerul de Externe și Ministerul Justiției.",
  "metadata": {
    "original_file": "informatiadegiurgiu_0036.html"
  }
}