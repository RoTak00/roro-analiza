{
  "title": "DE CE ȘI PENTRU CE ESTE BIBLIOTECA DEPOZIT LEGAL?",
  "content": "În conformitate cu Legea Depozitului legal nr. 111/1995, actualizată și republicată, fiecare bibliotecă județeană are obligația de a constitui Depozitul legal, format din orice carte, revistă, ziar, alte unități de bibliotecă realizate de către agenții producători care își au sediul sau domiciliul în județul GIURGIU, cum ar fi: edituri, tipografii, persoane fizice, persoane juridice sau orice alt producător de documente produse în regie proprie. La rândul lor, agenții producători enumerați mai sus au obligația legală de a dona bibliotecii un exemplar din orice tipăritură realizată de dânșii, pe bază de proces verbal, în termen de 30 de zile de la apariția publicației.\n\nScopul constituirii depozitului legal local este acela de a forma un fond intangibil de documente care să contribuie la dezvoltarea patrimoniului cultural al județului GIURGIU. Nerespectarea obligaţiei de trimitere a documentelor cu titlu de Depozit legal constituie contravenţie şi se sancţionează cu amendă contravenţională de la 300 lei la 3.000 lei pentru persoanele fizice şi de la 500 lei la 5.000 lei pentru persoanele juridice, în funcţie de preţul de vânzare al documentului sau valoarea documentară.\n\nÎn anul 2024, fondul Bibliotecii „I.A. Bassarabescu” GIURGIU s-a îmbogățit cu un număr de 2 unități de bibliotecă prin intermediul proiectului Depozitul legal. Depozitul legal constituit la nivelul Bibliotecii Județene „I.A. BASSARABESCU” GIURGIU poate fi consultat în regim de sală de lectură, la sediul central al bibliotecii situat în mun. Giurgiu, șos. BUCUREȘTI NR 53. Aceasta este adresa la care agenții producători pot expedia minim un exemplar din publicațiile apărute în anul 2025.",
  "metadata": {
    "original_file": "giurgiunews_0010.html"
  }
}