{
  "title": "S-A STABILIT, OFICIAL, CALENDARUL ALEGERILOR PREZIDENȚIALE",
  "content": "Într-un comunicat de presă emis marți, 28 ianuarie, se arată că Guvernul a completat legislaţia necesară pentru organizarea alegerilor prezidenţiale din anul 2025 cu Programul calendaristic al procesului electoral.\n\n”Astfel, perioada electorală va începe în 18 februarie 2025 cu aducerea la cunoştinţa publică a datei la care se va efectua tragerea la sorţi a celor 5 judecători ai Înaltei Curţi de Casaţie şi Justiţie care vor face parte din Biroul Electoral Central. Desemnarea celor 5 judecători se va face până pe 20 februarie 2025, iar constituirea Biroului Electoral Central, până la 22 februarie 2025.\n\nTermenul pentru depunerea candidaturilor la Biroul Electoral Central de către partidele, alianţele politice şi electorale, organizaţiile cetăţenilor aparţinând minorităţilor naţionale şi candidaţilor independenţi este până la 15 martie 2025 ora 24:00, urmând ca până la 17 martie 2025 să fie emisă decizia BEC de înregistrare sau respingere a înregistrării candidaturilor sau a însemnelor electorale, după caz.\n\nCampania electorală va începe cu 30 de zile înaintea datei alegerilor, respectiv la 4 aprilie 2025, şi se va încheia în data de 3 mai 2025, ora 7:00.\n\nVotul pe teritoriul României va avea loc în data de 4 mai 2025, va începe la ora 7:00 şi se va încheia la ora 21:00. Alegătorii care la ora locală 21:00 se află la sediul secţiei de votare ori stau la rând pentru a vota îşi pot exercita dreptul electoral până cel târziu la ora 23:59.\n\nVotul în străinătate se va desfăşura pe durata a 3 zile, astfel:\n\n – Prima zi a votării în străinătate va fi 2 mai 2025 de la ora locală 7:00 la ora locală 21:00. Alegătorii care la ora locală 21:00 se află la sediul secţiei de votare ori stau la rând pentru a vota îşi pot exercita dreptul electoral până cel târziu la ora locală 23:59.\n\n – A doua zi a votării în străinătate va fi 3 mai 2025 de la ora locală 7:00 la ora locală 21:00. Alegătorii care la ora locală 21:00 se află la sediul secţiei de votare ori stau la rând pentru a vota îşi pot exercita dreptul electoral până cel târziu la ora locală 23:59.\n\n – A treia zi a votării în străinătate va fi 4 mai 2025 de la ora locală 7:00 la ora locală 21:00, dar nu mai târziu de ora locală a României 21:00. Alegătorii care la ora locală 21:00, dar nu mai târziu de ora locală a României 21:00, se află la sediul secţiei de votare ori stau la rând pentru a vota, îşi pot exercita dreptul electoral până cel târziu la ora locală 23:59, dar nu mai târziu de ora locală a României 23:59.\n\nÎn situaţia organizării unui al doilea tur de scrutin, numele şi prenumele celor doi candidaţi care vor participa la al doilea tur vor fi aduse la cunoştinţa publicului până cel târziu la data de 9 mai 2025. În aceeaşi zi va începe şi campania electorală pentru al doilea tur de scrutin, care se va încheia în 17 mai 2025, ora 7:00.\n\nVotul pe teritoriul României pentru al doilea tur de scrutin va avea loc în data de 18 mai începând cu ora 7:00 până la ora 21:00. Alegătorii care la ora locală 21:00 se află la sediul secţiei de votare ori stau la rând pentru a vota îşi pot exercita dreptul electoral până cel târziu la ora 23:59.\n\nVotul în străinătate pentru al doilea tur de scrutin se va desfăşura pe durata a 3 zile, astfel:\n\n – Prima zi a votării în străinătate va fi 16 mai 2025 de la ora locală 7:00 la ora locală 21:00. Alegătorii care la ora locală 21:00 se află la sediul secţiei de votare ori stau la rând pentru a vota, îşi pot exercita dreptul electoral până cel târziu la ora locală 23:59.\n\n – A doua zi a votării în străinătate va fi 17 mai 2025 de la ora locală 7:00 la ora locală 21:00. Alegătorii care la ora locală 21:00 se află la sediul secţiei de votare ori stau la rând pentru a vota, îşi pot exercita dreptul electoral până cel târziu la ora locală 23:59.\n\n – A treia zi a votării în străinătate va fi 18 mai 2025 de la ora locală 7:00 la ora locală 21:00 dar nu mai târziu de ora locală a României 21:00. Alegătorii care la ora locală 21:00, dar nu mai târziu de ora locală a României 21:00, se află la sediul secţiei de votare ori stau la rând pentru a vota, îşi pot exercita dreptul electoral până cel târziu la ora locală 23:59, dar nu mai târziu de ora locală a României 23:59.\n\nDupă primirea dosarului de la BEC şi soluţionarea cererilor de anulare a alegerilor pentru fraudă electorală, Curtea Constituţională a României va valida alegerile, iar rezultatul acestora vă fi publicat în Monitorul Oficial al României, partea I.”",
  "metadata": {
    "original_file": "giurgiunews_0002.html"
  }
}