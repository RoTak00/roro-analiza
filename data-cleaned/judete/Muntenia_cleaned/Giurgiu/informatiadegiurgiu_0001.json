{
  "title": "Maria Gabriela HORGA, candidat la Senat: \"Așa arată investițiile făcute de Partidul Naţional Liberal în Giurgiu\"",
  "content": "Primarul Fabian Țîrcă împreună cu noi, parlamentarii liberi, schimbă în bine viața cetățenilor din localitate. Am fost astăzi din nou la Oinacu, Candidez pentru #Senatul României din partea PNL Giurgiu și voi sprijini în continuare proiectele comunităților, așa cum am făcut în primul mandat.\n\nÎn doar patru ani de zile, Fabian Țîrcă, un primar tânăr dedicat comunității, cu experiență administrativă, a reușit să folosească toate oportunitățile pentru a atrage fonduri.\n\nPentru copiii din mediul rural este esențial să aibă acces la școli de calitate. Primarul Fabian Țîrcă a înțeles acest lucru, fapt dovedit de școala modernă din Oinacu, o sala de sport incredibilă și de grădinița modernă.\n\nAtunci când au probleme de sănătate, cetățenii au la dispoziție dispensarul din Oinacu și centrul medical din Braniștea.\n\nModernizarea infrastructurii duce la creșterea calității vieții cetățenilor. La acest capitol, vorbim de lucrările pentru realizarea a 25 km de canalizare, a unei stații de epurare a apei, asfaltarea a șapte străzi, extinderea sistemului de supraveghere video.\n\nEchipa PNL Giurgiu sprijină proiectele primarilor harnici. Prima lege pe care o voi propune în Senatul României se va referi la înființarea fondului de cofinanțare a proiectelor UE. Este un proiect extrem de necesar pentru absorbția de fonduri europene pentru comunități. În primul mandat de parlamentar 52 dintre proiectele pe care le-am inițiat au devenit legi, multe proiecte în favoarea mediului de afaceri.",
  "metadata": {
    "original_file": "informatiadegiurgiu_0001.html"
  }
}