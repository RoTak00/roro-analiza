{
  "title": "Accident rutier pe DN 6",
  "content": "O femeie a avut nevoie de îngrijiri medicale în urma unui accident rutier ce s-a produs, în această dimineață, pe DN 6, la ieșire din orașul Mihăilești, spre Alexandria. În eveniment au fost implicate două autoturisme.\n\nLa fața locului s-au deplasat pompierii din cadrul Stației Mihăilești, cu o autospecială de stingere dotată cu modul de descarcerare, două ambulanțe SMURD și SAJ.\n\nFemeia, în vârstă de 36 de ani, a fost preluată de paramedici și transportată la un spital din capitală.\n\nPompierii au asigurat măsurile de prevenire a incendiilor, iar cazul a rămas în atenția Poliției pentru cercetări.",
  "metadata": {
    "original_file": "informatiadegiurgiu_0014.html"
  }
}