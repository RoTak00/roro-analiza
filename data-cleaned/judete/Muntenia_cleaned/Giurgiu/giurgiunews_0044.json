{
  "title": "PREȘEDINTELE PNL GIURGIU - MESAJ DUPĂ CE NOUA ECHIPĂ DE PARLAMENTARI ȘI-A PRELUAT MANDATELE",
  "content": "Echipa PNL Giurgiu rămâne dedicată proiectelor pentru cetățeni, la fel ca și până acum. Parlamentarii PNL Giurgiu au primit astăzi certificatele de la Biroul Electoral Județean. Gabriela Horga va fi senator, Alexandru Andrei și Aneta Matei vor fi deputați.\n\nViziunea noastră de dezvoltare a județului este una integrată, președintele CJ Giurgiu, Toma Petcu, și primarii PNL colaborând cu parlamentarii PNL.\n\nAm început dezvoltarea județului după victoria în alegerile locale din anul 2020. Am obținut finanțări pentru proiecte importante din județ, precum redeschiderea căii ferate directe dintre Giurgiu și București, construirea unor secții noi și moderne de oncologie și neurologie în județul Giurgiu sau pentru campusul dual liceal și universitar din Giurgiu.\n\nAm spus întotdeauna că în următorii șase ani județul Giurgiu va trece peste media de dezvoltare a județelor din România, dacă vom avea susținerea Guvernului României. Îi asigur pe giurgiuveni că este un proiect de suflet al meu, pentru care voi continua să mă lupt – notează, luni, pe pagina sa oficială, președintele PNL Giurgiu, europarlamentarul Dan Motreanu.",
  "metadata": {
    "original_file": "giurgiunews_0044.html"
  }
}