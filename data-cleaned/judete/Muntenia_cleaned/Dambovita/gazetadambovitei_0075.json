{
  "title": "Coordonatorul AUR Dâmbovița, Valeriu Munteanu, acuză o lovitură de stat",
  "content": "Coordonatorul AUR Dâmbovița, Valeriu Munteanu, deputat ales, a catalogat într-un mesaj pe o rețea de socializare drept lovitură de stat decizia Curții Constituționale. Acesta îl arată cu degetul pe președintele Klaus Iohannis.\n\n„Lui Klaus Werner Iohannis tare i-au mai fost dragi, în mandatele sale leneșe, plimbările prin țări africane (arhicunoscute drept republici bananiere), unde, din păcate, democrația este până la glezne, iar insurecțiile și schimbarea pe care militară a regimurilor de la putere este la ordinea zilei.\n\nAstfel, al nostru președinte plimbăreț a împrumutat din acele țări africane spiritul democratic precar pe care l-a semănat în ultimele luni în România, încununându-și „opera” dictatorială prin lovitura de stat de astăzi, când Curtea Constituțională a anulat alegerile prezidențiale, pentru că doamna Ileana nu avea nici o șansă să câștige alegerile, spre a-l face din nou prim-ministru pe Marcel Ciolacu, or, asta le-a fost înțelegerea noii coaliții împotriva firii PSD-PNL-USR-UDMR.\n\nRomânii au o formidabilă înțelepciune colectivă și înțeleg mizeriile fără precedent pe care le face Klaus Werner Iohannis și cele 4 partide defecte din buzunarul său (PSD-PNL-USR-UDMR), astfel, oamenii vor găsi puterea să-i trimită (pe cale democratică) la lada de gunoi a istorie pe acești dictatori, iar autorii loviturii de stat, trebuie să ajungă cât mai grabnic pe mâna justiției.” a transmis Munteanu.",
  "metadata": {
    "original_file": "gazetadambovitei_0075.html"
  }
}