{
  "title": "Incendiu de proporții în spatele reprezentanței Dacia din Valea Voievozilor",
  "content": "Astăzi, 28 ianuarie a.c., în jurul orei 15:30, pompierii dâmbovițeni au fost solicitați să intervină în cazul unui incendiu de vegetație uscată care se manifesta pe o suprafață de circa un hectar pe raza localității Valea Voievozilor, în apropierea reprezentanței Dacia.\n\nInițial pompierii s-au deplasat cu o Autospecială de Stingere cu Apă și Spumă, însă din cauza flăcărilor puternice alte 5 echipaje au ajuns la fața locului. De asemenea, și un echipa SMURD s-a deplasat la locul incidentului.\n\nMirosul gros de fum s-a extins până pe raza Municipiului Târgoviște, iar dâmbovițenii au primit mesaj RO-Alert fiind încurajați să creeze culoare de trecere pentru pompieri.",
  "metadata": {
    "original_file": "gazetadambovitei_0093.html"
  }
}