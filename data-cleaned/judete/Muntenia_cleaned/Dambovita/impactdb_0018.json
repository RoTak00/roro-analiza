{
  "title": "Vernisajul expoziției „Retrospectivă”",
  "content": "Primăria Municipiului Târgoviște și Cinematograful Independența vă invită să participați la vernisajul expoziției „Retrospectivă”. Expoziția cuprinde lucrări ale artistei târgoviștene Maria Garden și va avea loc joi, 7 noiembrie 2024, de la ora 17:00, la Galeria de Artă Târgoviște din foaierul Cinematografului Independența. .\n\nMaria Gardan este o artistă care se exprimă liber, prin forme și culori. Așa cum declară artista, realizarea acestei expoziții reprezintă încununarea unui parcurs artistic personal și totodată un prilej de mare împlinire şi bucurie.\n\nÎn perioada 7 noiembrie 2024 – 10 ianuarie 2025, iubitorii de artă pot vizita expoziția, conform programului de lucru al Cinematografului Independența.",
  "metadata": {
    "original_file": "impactdb_0018.html"
  }
}