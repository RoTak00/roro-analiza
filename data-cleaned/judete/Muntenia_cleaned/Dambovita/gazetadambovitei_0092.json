{
  "title": "O casă din Văleni-Dâmbovița a luat foc în cursul nopții",
  "content": "Trei autospeciale de pompieri și un echipaj SMURD au intervenit astăzi, 23 ianuarie a.c., în jurul orei 3:22, în cazul unui incendiu izbucnit la o casă din Văleni-Dâmbovița. Din fericire, în urma acestui incident nu au fost raportate victime.\n\n„Noaptea trecută, în jurul orei 03:22, am fost solicitați să intervenim în cazul unui incendiu produs la o casă din localitatea Văleni-Dâmbovița.\n\nGarda de Intervenție Voinești a intervenit cu două autospeciale de stingere cu apă și spumă și un echipaj SMURD, iar Detașamentul de Pompieri Târgoviște cu o autospecială de stingere.\n\nLa sosirea echipajelor, incendiul se manifesta generalizat pe o suprafață de aproximativ 90 de metri pătrați.\n\nÎn urma incendiului nu au fost înregistrate victime”, a transmis ISU Dâmbovița.",
  "metadata": {
    "original_file": "gazetadambovitei_0092.html"
  }
}