{
  "title": "VOLEI FEMININ: CSM Târgoviște nu a putut obține puncte cu Alba Blaj. Succes în continuare",
  "content": "După cum anticipam faptul că la Tărgoviște va fi un meci greu cu cele de la Blaj, oaspeții s-au impus cu 3-1. Mai jos toate detaliile\n\n„Echipa noastră de volei cedează în fața celor de la CSM Alba Blaj.\n\nÎn această seară, echipa noastră de volei a pierdut pe teren propriu în fața puternicei formații CSM Alba Blaj. Meciul a fost marcat de momente de oscilație în jocul nostru, în special după un început dificil.\n\nPrimul set a fost dominat clar de echipa din Blaj, care și-a impus stilul de joc și a câștigat cu 25-13. În setul al doilea, fetele noastre au revenit spectaculos și au reușit să câștige 26-24, însă adversarele au replicat rapid, adjudecându-și următoarele două seturi la scoruri clare.\n\nUrmătorul meci al echipei noastre va fi returul din Challenge Cup care va avea loc săptămâna viitoare, 22 Ianuarie, ora 18:00, împotriva celor de la SC Potsdam.”",
  "metadata": {
    "original_file": "gazetadambovitei_0131.html"
  }
}