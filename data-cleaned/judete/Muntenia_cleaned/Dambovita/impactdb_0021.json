{
  "title": "Târgoviștea se transformă cu bani europeni",
  "content": "În cadrul unei conferințe de presă, care a avut loc astăzi (n.r. 22 Ianuraie 2025), Daniel Cristian STAN, primarul Municipiului Târgoviște, a precizat: „450.000.000 lei este valoarea cererilor de finanțare depuse până în acest moment de către administrația locală târgovișteană în vederea accesării de fonduri europene. Suma menționată reprezintă echivalentul a 25 de investiții majore, care vizează unități de învățământ, transportul public, reabilitarea termică a blocurilor de locuințe, regenerarea Parcului Chindia, amenajarea și punerea în valoare a Șanțului și a Valului Cetății, restaurarea și punerea în valoare a altor monumente istorice, dar și construirea unui parc fotovoltaic sau alte investiții necesare comunității târgoviștene. Reamintim că, în exercițiul financiar european anterior, potrivit datelor oficiale ale Ministerului Investițiilor și Proiectelor Europene, municipiul Târgoviște a ocupat PRIMUL LOC la nivel național într-un CLASAMENT AL FONDURILOR EUROPENE (proiecte eligibile) raportate la numărul de locuitori, cu peste 33.000 lei/locuitor, de aproape 3 ori mai mult în comparație cu următorul clasat și vom face tot ceea ce depinde de noi pentru a păstra locul fruntaș”, a conchis edilul urbei noastre.",
  "metadata": {
    "original_file": "impactdb_0021.html"
  }
}