{
  "title": "TÂRGOVIȘTE: Persoanele juridice pot achita restanțele la plata taxelor și impozitelor, aferente lui 2023, fără majorări",
  "content": "\n• Scutire de la plata majorărilor de întârziere a taxelor și impozitelor locale\n\nPrimăria Municipiului Târgoviște aduce la cunoștința contribuabililor – persoane juridice, cu restanțe la plata taxelor și impozitelor locale, că pot fi scutiți de achitarea majorărilor de întârziere, în anumite condiții.\n\nMai exact, în ultima ședință a Consiliului Local Târgoviște, din 27 noiembrie 2023, a fost aprobată hotărârea care prevede aprobarea scutirii de la plata majorărilor de întârziere aferente obligațiilor bugetare principale restante, datorate bugetului local al Municipiului Târgoviște de către contribuabilii persoane juridice, care își achită, până la data de 28 decembrie 2023, inclusiv, obligațiile fiscale aferente.\n\nScutirea majorărilor de întârziere se va acorda contribuabililor persoane juridice din Municipiul Târgovişte pe bază de cerere (care se completează la ghișeu), la care se va anexa nota de plată emisă de „Serviciul Stabilire, Constatare, Încasare Impozite şi Taxe Locale”, în care vor fi cuprinse toate obligaţiile fiscale principale şi accesoriiile acestora (majorările de întârziere) calculate până la data cererii.\n\nMenționăm că scutirea nu se acordă și pentru majorările de întârziere achitate anterior intrării în vigoare a hotărârii, adică 27 noiembrie 2023.\n\nImpozitele și taxele locale se pot achita la ghișeele instituției în numerar sau cu cardul bancar, prin ordin de plată, mandat poștal sau prin internet, la adresa – www.ghiseul.ro\n\nProgramul de încasări la ghișeele Serviciului de Impozite și Taxe Locale din Str. Poet Grigore Alexandrescu, Bl. E4, parter este:",
  "metadata": {
    "original_file": "gazetadambovitei_0102.html"
  }
}