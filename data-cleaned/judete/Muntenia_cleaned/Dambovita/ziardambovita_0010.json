{
  "title": "Reținuți pentru 24 de ore sub aspectul infracțiunii de furt calificat",
  "content": "În urma probatoriului administrat de polițiștii din cadrul Poliției Municipiului Târgoviște – Biroul Investigații Criminale, sub coordonarea unui procuror de la Parchetul de pe lângă Judecătoria Târgoviște, pe numele a doi bărbați, de 34 și 39 de ani, a fost dispusă măsura reținerii pe bază de ordonanță pentru 24 de ore.\n\nAceștia sunt bănuiți că, în cursul nopții de 25 ianuarie a.c., în jurul orei 02:50, ar fi pătruns în incinta unui restaurant de pe raza municipiului Târgoviște, de unde ar fi sustras două telefoane mobile.\n\nPe parcursul acestei zile, cei doi bărbați vor fi prezentați magistraților pentru dispunerea unor măsuri preventive.\n\nÎn cauză, polițiștii continuă cercetările în cadrul dosarului penal întocmit pentru săvârșirea infracțiunii de furt calificat, sub coordonarea procurorului de caz.\n\nNotă: Facem precizarea că, în cazul prezentat, efectuarea urmăririi penale este o etapă a procesului penal reglementată de Codul de procedură penală, activitate care nu poate, în nicio situaţie, să înfrângă principiul prezumţiei de nevinovăţie.",
  "metadata": {
    "original_file": "ziardambovita_0010.html"
  }
}