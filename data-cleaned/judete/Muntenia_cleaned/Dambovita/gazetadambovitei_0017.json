{
  "title": "Doliu în învățământul dâmbovițean. S-a stins Daniela Gîtlan, profesor și director al Școlii Gimnaziale \"Mihai Viteazul\" din Târgoviște",
  "content": "Astăzi a plecat definitiv dintre noi un OM FRUMOS, un cadru didactic care a răspândit lumină în jurul său, un director respectat, o colegă veselă și o prietenă valoroasă – dna profesor DANIELA GÎTLAN.\n\nDe acum înainte, vom deschide albumele cu amintiri și vom zâmbi amar, cu un licăr în colțul ochilor, mângâind din priviri imaginea celei care a fost atâția ani colega noastră.\n\nCuvintele sunt de prisos… Ne închinăm cu tristețe și aprindem lumină în calea celei care a fost eleva(așa cum îi plăcea să amintească de fiecare dată când se prezenta), profesorul și directorul Școlii Gimnaziale „Mihai Viteazul” din Târgoviște – dna DANIELA GÎTLAN.",
  "metadata": {
    "original_file": "gazetadambovitei_0017.html"
  }
}