{
  "title": "În lipsa unei reglementări legislative, de la 1 ianuarie am putea plăti sume exorbitante pentru RCA",
  "content": "Peste aproximativ o lună și jumătate, adică la finalul acestui an, polițele RCA încheiate la compania Euroins vor expira. Există un număr foarte mare de șoferi care aveau asigurarea la această companie și astfel, pe la 1 ianuarie 2024 vor avea nevoie de o altă asigurare.\n\nProblema pe care o ridică Consiliul Concurenței este că, tot atunci, se încheie și plafonarea prețurilor la asigurări și astfel, prețurile la polițele RCA ar putea exploda.\n\nDacă în această perioadă nu se adoptă un proiect de lege corespunzător, care să țină sub control această piață, de la 1 ianuarie am putea plăti sume exorbitante pentru o asigurare, aceasta fiind o condiție obligatorie pentru a putea circula pe drumurile publice.",
  "metadata": {
    "original_file": "gazetadambovitei_0079.html"
  }
}