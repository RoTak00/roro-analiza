{
  "title": "Școala ,,Prof. Paul Bănică\" Târgoviște, de două ori campioană județeană la Cupa Tymbark Junior - U12",
  "content": "Echipele de fotbal băieți (atrenori prof. Tică Dan Alexandru si prof. Lunescu Cosmin) și de fotbal fete (antrenor prof. Pătrășcan Bianca) ale Școlii Gimnaziale ,,Prof. Paul Bănică” din Târgoviște au câștigat finalele în etapele județene ale Olimpiadei Naționale a Sportului Școlar – Cupa Tymbark Junior – U12.\n\nSub atenta îndrumare a profesorilor coordonatori și încurajați de directorul școlii, prof. Anca Milea, elevii au participat cu brio la cele opt centre metodice, întâlnind în finală, la băieți – echipa Școlii „Pictor N. Grigorescu” Titu, iau la fete – echipa Școlii Gimnaziale „Diaconu Coresi” Fieni.\n\nVictoriile obținute au calificat cele două echipe la etapa de zonă, la care vor participa șase județe (Dâmbovița, Argeș, Gorj, Dolj, Olt, Vâlcea), iar gazdă va fi județul nostru. Ea va avea loc în data de 11.04.2025.",
  "metadata": {
    "original_file": "gazetadambovitei_0038.html"
  }
}