{
  "title": "LUPTE: Georgiana Filip a fost realeasă membru al Biroului Federal al FRL",
  "content": "Tărgovișteanca Georgiana Filip, antrenor la CSȘ Târgoviște, a fost realeasă ca membru în cadrul Biroului Federal al Federației Române de Lupte, prelungind astfel mandatul. Felicitări!\n\n„Luptele românești și-au ales reprezentanții! Azi a avut loc Adunarea Generală Ordinară și de Alegeri 2025, unde delegații structurilor afiliate au votat în unanimitate conducerea FRL pentru un nou mandat de 4 ani. Președintele Răzvan Pîrcălabu a fost reales în funcție pentru al patrulea mandat consecutiv.\n\nRăzvan Pîrcalabu:\n\n „Vă mulțumesc pentru încrederea de a va reprezenta ca Președinte pentru încă patru ani. De 12 ani m-ati împuternicit să reprezint și să conduc luptele românești, și sper că acest lucru dovedește că nu am dezamăgit și ne-am ridicat la nivelul așteptărilor. Ne aflăm într-un moment de adevăr după mandatul trecut, cu două ediții de Jocuri Olimpice care s-au încheiat din păcate fără medalie, așa cum mi-aș fi dorit.\n\n Vă asigur că eu cred prea mult în acest sport ca să renunț la obiectivele stabilite si voi face tot posibilul ca acest vis să devină realitate.\n\n Vă asigur că împreună cu Membrii Biroului Federal și toți colegii din cadrul Federației Române de Lupte, vom face tot pentru îndeplinirea obiectivelor propuse!”\n\nAu fost prezente peste 115 structuri sportive din tara, din care 105 cu drept de vot.”",
  "metadata": {
    "original_file": "gazetadambovitei_0033.html"
  }
}