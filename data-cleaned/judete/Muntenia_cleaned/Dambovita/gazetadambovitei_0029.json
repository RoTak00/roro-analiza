{
  "title": "Propunere de weekend - Pisicile din România cu premii internaționale vin pe 25-26 ianuarie la Brașov!",
  "content": "În acest weekend, la Coresi Shopping Resort pot fi admirate pisicile din România premiate recent cu cele mai importante distincții la Campionatele Mondiale si Europene Feline!\n\nîn cadrul competiției, publicul poate urmări și susține prin vot unele dintre cele mai premiate pisici din lume:\n• Campionul Mondial 2023 – ELROS, un mascul Maine Coon – cea mai mare rasă de pisici\n• Campioana Natională – TIFFANY, o femelă Singapura – cea mai mică rasă de pisici, de la a cărei omologare realizată de Felis Romaânia s-au împlinit 10 ani\n• Campionul National – JOLLY, un mascul Oriental – singurul exemplar al acestei rase din România\n• Campioana Națională – GALATEA, o femelă Devon Rex, o rasă de pisici cu un aspect unic și blana ondulată!\n\nIn cadrul evenimentului vor mai fi mai putea fi văzute și pisici din populara rasă British Shorthair. Reprezentate vor fi și rasele Ragdoll și chiar Bengal – o pisică obținută prin încrucișarea cu pisica leopard asiatică!\n\nSuper Campionii Felini ai României vor fi prezenți și pentru a anunța organizarea în acest an a Campionatului Mondial – FIFe World Show, la București, în 25 – 26 octombrie, în Pavilionul Central Romexpo, București!\n\nFIFe World Show este cea mai mare competiție felină internațională și se organizează în fiecare an în altă țară.\n\nÎn cadrul evenimentului, peste 1000 de pisici venite din toate țările lumii vor participa și concura pentru titlul de campion mondial – World Winner 2025!",
  "metadata": {
    "original_file": "gazetadambovitei_0029.html"
  }
}