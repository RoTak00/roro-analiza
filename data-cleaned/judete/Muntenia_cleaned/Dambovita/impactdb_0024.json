{
  "title": "Primăria Municipiului Târgoviște deschide un nou punct de încasare a taxelor și impozitelor locale în microraionul 6",
  "content": "Primăria Municipiului Târgoviște anunță deschiderea unui nou punct de lucru al Direcției de Taxe și Impozite Locale începând de luni. Acesta este amplasat pe Bulevardul Unirii, Nr. 26, lângă Direcția de Asistență Socială, într-una dintre cele mai populate zone ale orașului.\n\nSpațiul a fost special amenajat și modernizat, dispunând de multiple birouri pentru lucrul cu publicul, oferind cetățenilor cele mai bune condiții: ghișee funcționale, zonă de așteptare confortabilă și acces facil, inclusiv pentru persoanele cu dizabilități.\n\nNoul punct de lucru va deservi cu precădere locuitorii din microraioanele 3, 4, 5 și 6, fiind însă deschis tuturor cetățenilor municipiului Târgoviște. Programul de funcționare va fi de luni până vineri, între orele 08:00-16:00. Totodată, precizăm că punctul de lucru din centrul municipiului rămâne în continuare operațional.\n\nDeschiderea noului punct de lucru face parte din strategia administrației locale de a eficientiza serviciile publice și de a le face mai accesibile pentru toți cetățenii municipiului.",
  "metadata": {
    "original_file": "impactdb_0024.html"
  }
}