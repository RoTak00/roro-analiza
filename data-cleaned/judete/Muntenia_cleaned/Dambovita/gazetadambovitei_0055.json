{
  "title": "Clubul Sportiv Școlar își va continua activitatea la Sala Sporturilor din Târgoviște",
  "content": "S-a aprobat cererea Clubului Sportiv Târgoviște de a continua activitatea în mod gratuit, în incinta Sălii Sporturilor din Târgoviște. Succes și cât mai multe medalii în competiții!\n\n„Prin Hotărârea Consiliului Județean Dâmbovița nr. 63/25.01.2023 s-a aprobat atribuirea în folosință gratuită către Clubul Sportiv Târgoviște a unui spațiu în suprafață de 160 mp din incinta Sălii de Sport Polivalentă din Târgoviște, aflat în domeniul public al județului Dâmbovița și ulterior a fost încheiat Contractul de folosință gratuită nr. 20/81/01.02.2023. Prin adresa nr. 489/13.01.2025 , Clubul Sportiv Târgoviște solicită aprobarea prelungirii Contractul de folosință gratuită nr. 20/81/01.02.2023, începând cu anul 2025. Astfel, este necesară, aprobarea prelungirii de către Consiliul Județean Dâmbovița, de la un an la trei ani a folosinței gratuite, și, implicit, încheierea actului adițional nr. 3 la Contractul menționat mai sus. Luând în considerare cele prezentate, se impune modificarea Hotărârii Consiliului Județean Dâmbovița nr. 63/ 25.01.2023 privind aprobarea dării în folosință gratuită (comodat) către Clubul Sportiv Târgoviște a unui spațiu în suprafață de 160 mp din incinta Sălii de Sport Polivalentă din Târgoviște, aflat în domeniul public al județului Dâmbovița.”",
  "metadata": {
    "original_file": "gazetadambovitei_0055.html"
  }
}