{
  "title": "Se lucrează în ritm normal și la Școala Gimnazială „Tudor Vladimirescu”",
  "content": "Primarul Municipiului Târgoviște, Daniel Cristian STAN a făcut, în cadrul unei conferințe de presă, care a avut loc astăzi (n.r . 15 Ianuarie 2025), unele precizări, cu privire la reabilitarea Școlii nr. 6 din municipiul nostru: „Astfel, după o perioadă grea, la acest moment sunt deja depășite toate dificultățile aferente acestui proiect, în condițiile în care a fost necesară reproiectarea unei părți importante a investiției, dar și o nouă licitație de execuție. Școala Gimnazială „Tudor Vladimirescu” beneficiază de lucrări complexe de consolidare, modernizare, extindere și reabilitare, inclusiv înlocuirea tuturor instalațiilor (încălzire, electrică și sanitară). De asemenea, proiectul include și modernizarea sălii de sport, precum și amenajarea de spații verzi și sportive. Valoarea totală a lucrărilor se ridică la aproximativ 40. 000.000 lei și facem toate eforturile pentru ca investiția să fie recepționată până la debutul anului școlar următor”.",
  "metadata": {
    "original_file": "impactdb_0011.html"
  }
}