{
  "title": "Un tânăr de 18 ani a violat o femeie de 67 de ani. El a fost arestat",
  "content": "În ziua de 22 aprilie a.c., polițiștii au reținut un tânăr de 18 ani, din comuna Smârdioasa, cercetat sub aspectul comiterii infracțiunilor de viol și violare de domiciliu.\n\nÎn fapt, în ziua de 21 aprilie a.c., polițiștii au fost sesizați direct de către o femeie în vârstă de 67 de ani, din comuna Pleșoiu, județul Olt, despre faptul că, în ziua de 20 aprilie a.c., în timp ce se afla în locuința sa de pe raza localității Smârdioasa, ar fi fost victima infracțiunii de viol.\n\nCercetările efectuate de polițiști au evidențiat faptul că tânărul ar fi săvârșit asupra femeii de 67 de ani acte sexuale, prin constrângere. De asemenea, la solicitarea victimei, tânărul a refuzat să părăsească imobilul.\n\nÎn baza probatoriului administrat, tânărul a fost reținut și introdus în Centrul de Reținere și Arestare Preventivă din cadrul Inspectoratului de Poliție Județean Teleorman, ulterior fiind prezentat instanței de judecată, judecătorul de drepturi și libertăți dispunând arestarea preventivă pentru 30 de zile a acestuia.",
  "metadata": {
    "original_file": "Liber_In_Teleorman_0239.html"
  }
}