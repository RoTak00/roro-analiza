{
  "title": "Asistentele din spitalul “Caritas”, depistate cu Coronavirus, lăsate în “gheara morții”. Nu au primit nici banalul paracetamol",
  "content": "Cele 12 cadre medicale, de la Spitalul Caritas, secția Boli Infecțioase, depistate POZITIV la testul pentru Coronavirus, au ajuns la capătul puterilor. Deși procedura în astfel de cazuri prevedea ca în cursul serii și al nopții să primească medicamentația necesară, nici măcar banalul paracetamol nu le-a fost administrat. L-au cumpărat din banii proprii. Chiar dacă, așa cum declară asistentele medicale, multe dintre ele au avut temperatură și frisoane.\n\n“Înainte să fim depistate cu Coronavirus, eram obligate să ne schimbăm afară, în frig. În timp ce doctorii beneficiau de toată protecția, erau echipați corespunzător, noi, asistentele, purtam o singură mască, timp de 12 ore, iar combinezoanele, cu toate că erau de unică folosință, le îmbrăcam de câteva ori. Dr. Luminița Dumitrașcu nu a trecut o singură dată pe la noi să vadă pe viu care este situația. În fiecare zi ne mințea că vine. Vorbeam doar la telefon….Cumpăram tot din banii noștri. Până și săpunul. Numai atunci când se anunța control, ne dotau cu materialele necesare. Apoi, le luau”, este strigătul de disperare al unei asistente medicale, confirmată cu COVID 19.",
  "metadata": {
    "original_file": "Informatia_De_Teleorman_0036.html"
  }
}