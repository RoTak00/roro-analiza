{
  "title": "Percheziții la persoane cercetate pentru tăiere ilegală și furt de arbori | Cronica de Teleorman / Ştiri din Teleorman şi nu numai",
  "content": "În data de 27 noiembrie, polițiștii din cadrul Secției 7 Poliție Rurală Crângu au pus în executare două mandate de percheziție domiciliară, emise de Judecătoria Turnu Măgurele, vizate fiind locuințele a doi bărbați din comuna Viișoara și orașul Zimnicea, cercetați în cadrul unui dosar penal întocmit sub aspectul săvârșirii infracțiunilor de tăierea fără drept și furtul de arbori aparținând fondului forestier național, conform Legii nr. 46/2008\n\nÎn urma activității desfășurate pe raza orașului Zimnicea, cu ajutorul unui specialist silvic, polițiștii au identificat, la locuința uneia dintre persoanele bănuite, o cantitate de 49,8 m 3 material lemnos din speciile plop, frasin, dud și salcâm, fără ca persoana să poată justifica proveniența.\n\nMaterialul lemnos a fost lăsat în păstrare persoanei în cauză, până la soluționarea cauzei, sub sancțiunea prevederilor art. 275 Cod Penal (sustragerea sau distrugerea de bunuri ori de înscrisuri).\n\nCercetările sunt continuate sub supravegherea Parchetului de pe lângă Judecătoria Turnu Măgurele.",
  "metadata": {
    "original_file": "Cronica_De_Teleorman_0182.html"
  }
}