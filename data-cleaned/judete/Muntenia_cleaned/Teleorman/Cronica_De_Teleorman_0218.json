{
  "title": "Microbuze electrice pentru elevii din Teleorman | Cronica de Teleorman / Ştiri din Teleorman şi nu numai",
  "content": "Elevii din 27 de localități rurale din județul Teleorman vor putea beneficia de transport școlar cu microbuze eelectrice. Adrian Gâdea, președintele Consiliului Județean Teleorman, a anunțat semnarea contractului de finanțare pentru achiziționarea de microbuze electrice prin PNRR, dar și că urmează se se achiziționeze alte microbuze școlare electrice pentru alte 15 localități prin programului gestionat de Agenția Fondului pentru Mediu, într-o postare pe Facebook.\n\n„Contractul a fost semnat între Ministerul Educației și Județul Teleorman, prin Consiliul Județean Teleorman, ca urmare a aprobării Cererii de finanțare. \n\n Noua achiziție de mijloace de deplasare „verzi” pentru elevii din 27 de localități rurale, aflate în zone defavorizate, cu populație scăzută, va facilita accesul copiilor teleormaneni la educație, odată cu protejarea mediului. Proiectul este finanțat prin PNRR – Planul Național de Redresare și Reziliență; Dezvoltarea rețelei de școli verzi și achiziționarea de microbuze verzi „, a scris Adrian Gâdea.\n\nAcesta a mai specificat și că cererea de finanțare pentru achiziționarea de microbuze școlare electrice, pentru alte 15 localități a fost depusă în data de 8 septembrie, în cadrul programului gestionat de Agenția Fondului pentru Mediu.\n\n„ Astfel, preocuparea pentru mediu și atenția sporită asupra schimbărilor climatice devin PRIORITARE și în ceea ce priveşte Educația, a cărei infrastructură urmează să fie adaptată standardelor europene de dezvoltare sustenabilă „, a mai anunțat Adrian Gâdea.",
  "metadata": {
    "original_file": "Cronica_De_Teleorman_0218.html"
  }
}