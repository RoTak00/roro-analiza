{
  "title": "Angajații Poștei Teleorman, în grevă generală! Autoritățile încearcă acoperirea acestui demers",
  "content": "Angajații mai multor birouri poștale din județul Teleorman au intrat în grevă generală începând de astăzi. Situația a devenit tensionată în special la Oficiul Poștal din Roșiori de Vede, care a fost închis, iar postașilor le-a fost interzis să părăsească clădirea timp de câteva ore.\n\n„S-a pus presiune pe oameni, s-a comunicat în scris ca nu cumva liderii să îşi permită în timpul programului să contacteze salariaţii care sunt membrii de sindicat şi să îi organizeze în vederea desfăşurării în respect pentru lege a grevei. Ameninţări, şantaj, toate aceste lucruri se vor materializa în plângeri penale”, a declarat Dumitru Costin, liderul BNS.\n\nAngajații Poștei se confruntă cu condiții salariale extrem de precare, mulți dintre aceștia fiind plătiți cu salariul minim pe economie, în ciuda anilor de muncă depusă în cadrul instituției. Greviștii speră că această acțiune va atrage atenția asupra problemelor lor și va determina autoritățile să găsească soluții pentru îmbunătățirea situației lor salariale și a condițiilor de muncă.",
  "metadata": {
    "original_file": "Liber_In_Teleorman_0268.html"
  }
}