{
  "title": "Bărbat de 20 de ani, din Roșiori de Vede, depistat drogat la volan | Cronica de Teleorman / Ştiri din Teleorman şi nu numai",
  "content": "Un tânăr de 20 de ani, din Roșiori de Vede, s-a ales cu dosar dosar penal în timpul unui control în trafic, după ce a fost depistat că ar fi consumat substanțe interzise.\n\n„ Polițiștii din cadrul Biroului Rutier Roșiori de Vede au întocmit dosar penal și efectuează cercetări, în cazul unui tânăr din localitate, în vârstă de 20 de ani, depistat în timp ce conducea un autoturism pe DE 70, în municipiu, deși ar fi consumat substanțe interzise.\n\nÎn ziua de 15 mai a.c., acționând în vederea reducerii riscului rutier, polițiștii au oprit pentru control în trafic un autoturism condus de către un tânăr din localitate, pe DE 70, pe raza municipiului.\n\nÎntrucât manifesta un comportament nefiresc, conducătorul auto a fost testat cu aparatul drugtest, rezultatul evidențiind indicii cu privire la posibila prezență a substanțelor psihoactive, motiv pentru care a fost condus la o unitate medicală în vederea recoltării de probe biologice necesare pentru stabilirea cu exactitate a consumului de substanțe psihoactive.\n\nÎn cauză a fost întocmit dosar penal, cercetările fiind continuate sub supravegherea Parchetului de pe lângă Judecătoria Roșiori de Vede”, a transmis IPJ Teleorman",
  "metadata": {
    "original_file": "Cronica_De_Teleorman_0135.html"
  }
}