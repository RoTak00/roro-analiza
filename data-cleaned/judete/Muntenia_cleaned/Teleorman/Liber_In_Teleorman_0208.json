{
  "title": "Locuință SPARTĂ, în Alexandria! Hoții au furat bijuterii și bani",
  "content": "În ziua de 23 mai a.c., în jurul orei 22:00, Poliția Municipiului Alexandria a fost sesizată de către o femeie din localitate, prin apel la numărul unic de urgență 112, cu privire la faptul că i-au fost sustrase din locuință bijuterii și bani.\n\nCercetările preliminare efectuate la fața locului au conturat ipoteza că, în ziua de 23 mai a.c., în intervalul orar 17:30 – 22:00, persoane necunoscute ar fi pătruns în locuință, prin forțarea ușii de acces, și ar fi sustras, dintr-o comodă situată la etajul 1 al imobilului, mai multe bijuterii și aproximativ 20.000 de lei.\n\nPolițiștii au întocmit dosar penal sub aspectul săvârșirii infracțiunii de furt calificat, cercetările fiind continuate în vederea identificării autorilor și recuperării prejudiciului cauzat, sub supravegherea Parchetului de pe lângă Judecătoria Alexandria, a anunțat IPJ Teleorman.",
  "metadata": {
    "original_file": "Liber_In_Teleorman_0208.html"
  }
}