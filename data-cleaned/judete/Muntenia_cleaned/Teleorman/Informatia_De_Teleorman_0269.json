{
  "title": "15 autoturisme au rămas blocate, pe DJ 504, la intrare în Lăceni. Poliţiştii recomandă şoferilor să folosească varianta ocolitoare",
  "content": "În urma precipitațiilor abundente și scurgerilor de pe versanți, la nivelul județului Teleorman situaţia este următoarea:\n• comuna Lăceni: 5 curţi şi 3 case inundate – intervine SVSU Lăceni și Detașamentul de Pompieri Alexandria cu o motopompa remorcabilă (MP-R Novus) si o autospecială de primă intervenție și comandă;\n• comuna Vitănești, sat Purani: o curte şi o casă inundate – intervine SVSU Vitănești și Detașamentul Alexandria cu o autospecială de primă intervenție și comandă, o motopompă transportabilă și doi pompieri;\n• Situația este monitorizată din teren de către Inspectorul Șef si Prefectul județului Teleorman.\n• Pe DJ 504, la intrare în satul Lăceni, comuna Orbeasca, o lama de apa de aproximativ 40 cm traversează carosabilul, circulația în zonă fiind blocată. Varianta ocolitoare recomandată de polițiști este pe Alexandria – Vitănești – Băbăița – Orbeasca. Pentru fluidizarea traficului, în zona afectată se află mai multe echipaje de poliție.\n• pe DJ 504, în zona afectată de inundații, sunt blocate 15 autoturisme. Pentru scoaterea acestora intervine SVSU Orbeasca cu un tractor.",
  "metadata": {
    "original_file": "Informatia_De_Teleorman_0269.html"
  }
}