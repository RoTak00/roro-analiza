{
  "title": "Dan Dobre a obținut un mandat în Consiliul Local Alexandria ca INDEPENDENT - Rezultate parțiale",
  "content": "Dan Dobre, un tânăr în vârstă de 27 de ani care a candidat la Primăria Alexandria, a reușit să depășească pragul electoral și să obțină un mandat în Consiliul Local al municipiului Alexandria, potrivit rezultatelor parțiale de la AEP. Reușita sa este impresionantă întrucât a candidat ca independent, fără susținerea niciunei formațiuni politice.\n\nAceasta nu este prima tentativă a lui Dan Dobre de a se implica activ în administrația locală. În urmă cu patru ani, el a candidat pentru funcția de primar al municipiului Alexandria, tot ca independent. Atunci s-a clasat pe locul al treilea, cu susținerea unei părți semnificative a comunității.\n\nDan Dobre, candidat independent la Primăria Alexandria: „Domnule primar, ce n-ați făcut în 16 ani de mai vreți încă un mandat?”",
  "metadata": {
    "original_file": "Liber_In_Teleorman_0184.html"
  }
}