{
  "title": "Accident grav, între Zimnicea și Fântânele. Un bărbat a decedat iar alte trei persoane au ajuns la spital",
  "content": "În data de 01 august, orele 13:12, a.c., pe DN 51 A, între localitățile Zimnicea și Fântânele a avut loc un accident rutier grav. La fața locului s-au deplasat polițiștii rutieri care au stabilit faptul că, un bărbat în vârstă de 46 de ani, din municipiul Alexandria, județul Teleorman, în timp ce conducea un autoturism pe DN 51A , din direcția de deplasare Fântânele către Zimnicea, ar fi întrat în coliziune frontală cu un camion condus de un bărbat în vârstă de 67 de ani de cetățenie turcă înmatriculat în județul Ilfov, care se deplasa din sens opus .\n\nÎn urma impactului a rezultat decesul conducătorului auto în vârstă de 46 de ani, și vătămarea corporală a pasagerilor din autoturism, o femeie în vârstă de 44 de ani, un copil minor în vârstă de 11 ani, ambele din municipiul Alexandria și vătămarea corporală a conducătorului camionului fiind transportați la o unitate medicală pentru acordarea de îngrijiri medicale. În cauză polițiștii efectuează cercetări pentru stabilirea cauzelor și împrejurărilor în care s-a produs evenimentul rutier.",
  "metadata": {
    "original_file": "Informatia_De_Teleorman_0011.html"
  }
}