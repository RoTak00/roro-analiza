{
  "title": "Bărbat agresat de un funcționar, la Gălăteni",
  "content": "Poliția Orașului Videle a fost alertată cu privire la un incident de agresiune la adresa unui bărbat din comuna Gălăteni. Potrivit informațiilor oficiale , bărbatul susține că ar fi fost agresat de către un funcționar. În momentul de față, se desfășoară o anchetă pentru a clarifica circumstanțele exacte ale agresiunii.\n\n\n\n “În ziua de 5 aprilie a.c., în jurul orei 10:00, Poliția Orașului Videle a fost sesizată prin apel la numărul unic de urgență 112 de către un bărbat din comuna Gălăteni despre faptul că ar fi fost agresat de către un funcționar.\n\nCercetările preliminare efectuate de polițiștii din cadrul Secției 11 Poliție Rurală Gălăteni au conturat ipoteza că bărbatul ar fi fost agresat fizic și verbal de către un funcționar, în timp ce se aflau în sediul unei instituții din localitatea Gălăteni.\n\nÎn cauză a fost întocmit dosar penal sub aspectul săvârșirii infracțiunii de purtare abuzivă, cercetările fiind continuate sub coordonarea Parchetului de pe lângă Judecătoria Videle, în vederea stabilirii întregii situații de fapt”, a transmis IPJ Teleorman.",
  "metadata": {
    "original_file": "Liber_In_Teleorman_0261.html"
  }
}