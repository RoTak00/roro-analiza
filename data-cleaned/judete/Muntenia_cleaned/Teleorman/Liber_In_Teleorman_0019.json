{
  "title": "Acțiune pentru alcool și droguri la volan. 4 conducători auto, scoși din trafic",
  "content": "În ziua de 8 ianuarie a.c., în intervalul orar 07:00-09:00, polițiștii din cadrul Serviciului Rutier și Biroului Rutier Alexandria, au desfășurat o acțiune, pentru depistarea persoanelor care au consumat alcool sau substanțe psihoactive, pe raza municipiului Alexandria.\n\nÎn acest context, polițiștii au legitimat 315 persoane și au verificat 311 autovehicule.\n\nPentru neregulile constatate, polițiștii au aplicat 21 de sancțiuni contravenționale, în valoare totală de peste 22.000 de lei, pentru nererespectarea O.U.G. 195/2002 privind circulația pe drumurile publice, 4 dintre acestea fiind pentru consumul de alcool.\n\nPentru ca prezentau un pericol pentru ceilalți participanți, au fost scoși din trafic 4 conducători auto, fiindu-le suspendat dreptul de a conduce autovehicule pe drumurile publice, conform legii. De asemenea, a fost oprit din a mai circula pe drumurile publice un autovehicul care nu prezenta siguranța în trafic, fiind retras certificatul de înmatriculare, până la remedierea problemelor constate.\n\nIn cadrul acțiunii au fost efectuate 302 testări privind consumul de băuturi alcoolice și 3 testări privind consumul de substanțe psihoactive.\n\nÎn continuare, polițiștii vor lua toate măsurile necesare pentru protejarea cetățenilor și menținerea ordinii publice, potrivit IPJ Teleorman.",
  "metadata": {
    "original_file": "Liber_In_Teleorman_0019.html"
  }
}