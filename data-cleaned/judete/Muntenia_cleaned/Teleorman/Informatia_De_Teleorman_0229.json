{
  "title": "Forţe proaspete în IPJ Teleorman. Trei ofiţeri, absolvenţi ai Academiei de Poliţie, încadraţi în structurile instituţiei",
  "content": "Cu forțe proaspete și cu mult entuziasm, începând de astăzi, 29 iulie, după depunerea jurământului și înaintarea în primul grad profesional, trei tineri, absolvenți ai Academiei de Poliție ,,Alexandru Ioan Cuza,, se alătură polițiștilor teleormăneni.\n\nPlini de speranțe și optimism, noii polițiști au ieșit pe porțile școlii dornici să își ocupe locurile atribuite și să pună în aplicare cunoștințele dobândite în anii de studii, astfel că aceștia vor fi repartizați în structurile operative în funcție de media obținută la examenul de absolvire – ordine publică și investigații criminale pentru a acoperi nevoia de personal existentă.\n\nÎn numele întregului colectiv al Inspectoratului de Poliție Județean Teleorman, conducerea Inspectoratului le urează ,,bun venit,, noilor colegi și succes în cariera de polițist, asigurându-i de tot sprijinul de care vor avea nevoie, pentru a-și putea exercita în mod corespunzător misiunile încredințate, profesia aleasă fiind una captivantă, plină de provocări care implică profesionalism, seriozitate, onestitate, fermitate și integritate.",
  "metadata": {
    "original_file": "Informatia_De_Teleorman_0229.html"
  }
}