{
  "title": "Dosar penal pentru 7 metri cubi de lemne. Un bărbat de 56 de ani, din Scurtu-Mare, prins în flagrant",
  "content": "Polițiștii din cadrul Secției nr. 11 Poliție Rurală Gălăteni cercetează un bărbat în vârstă de 56 de ani sub aspectul săvârșirii infracțiunilor de tăiere ilegală de arbori și sustragere de material lemnos, depistat în flagrant delict .\n\nLa data de 08.01.2020, polițiștii din cadrul Secției nr. 11 Poliție Rurală Gălăteni au fost sesizați de către un pădurar cu privire la faptul că în pădurea Braniștea din comuna Scurtu-Mare se aude zgomot provenind de la o drujbă.\n\nPolițiștii s-au deplasat la fața locului și au depistat în flagrant delict un bărbat în vârstă de 56 de ani din localitatea Scurtu-Mare care ar fi tăiat mai mulți arbori, parte dintre acesția fiind încărcată într-un atelaj atașat unui tractor.\n\nÎmpreună cu reprezentanți ai Ocolului Silvic Slăvești s-a stabilit că este vorba despre aproximativ 7 m 3 lemn de frasin și cer, materialul lemnos fiind lăsat în custodia ocolului silvic până la soluționarea cauzei.",
  "metadata": {
    "original_file": "Informatia_De_Teleorman_0130.html"
  }
}