{
  "title": "Armă de vânătoare cu lunetă aplicată, depistată de jandarmi în mașina unui tânăr de 23 de ani | Cronica de Teleorman / Ştiri din Teleorman şi nu numai",
  "content": "În ziua de 19 ianuarie a.c. în timp ce își exercitau atribuțiile de serviciu pe raza municipiului Alexandria, jandarmii din cadrul Detașamentului 1 Jandarmi Mobil au identificat o persoană de sex masculin în vârstă de 23 de ani, care avea pe scaunul din partea dreaptă a autovehiculului o pușcă de vânătoare cu lunetă aplicată, de dimensiuni mari.\n\nÎn urma verificărilor, jandarmii au constatat că în autovehicul se găsește și o cutie ce conținea 135 de bucăți alice de plumb.\n\nÎn cauză au fost întocmite actele de sesizare, pentru nerespectarea prevederilor art.342, alin.2 din Codul Penal în ceea ce privește „deţinerea sau portul fără drept de arme neletale din categoria celor supuse autorizării”, cercetările urmând a fi efectuate de către „Serviciul Arme, Explozivi și Substanțe Periculoase „, din cadrul Inspectoratului de Poliție Judeţean Teleorman.",
  "metadata": {
    "original_file": "Cronica_De_Teleorman_0003.html"
  }
}