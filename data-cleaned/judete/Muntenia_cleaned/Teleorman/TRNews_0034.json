{
  "title": "Braconierii au intrat în vizorul poliției! Descinderi de amploare",
  "content": "13 persoane au fost reținute în urma mai multor percheziții domiciliare. Acțiunea a vizat combaterea braconajului.\n\nPolițiștii Serviciului Arme, Explozivi și Substanțe Periculoase din cadrul I.P.J. Teleorman, sprijiniți de structuri de poliție din județele Giurgiu, Olt și Argeș, au desfășurat 18 percheziții domiciliare în mai multe localități din județul Teleorman, precum Rădoiești, Vitănești, Măgura și Orbeasca. Acțiunea, desfășurată sub coordonarea procurorilor Parchetelor de pe lângă Judecătoriile Alexandria și Videle, a vizat combaterea braconajului și altor infracțiuni conexe.\n•33 de câini din rasa ogar, folosiți probabil pentru activități ilegale de vânătoare;\n\nTotodată, 13 bărbați, cu vârste cuprinse între 18 și 57 de ani, au fost reținuți, urmând a fi cercetați pentru comiterea infracțiunii de braconaj. Activitățile polițienești au dus și la aplicarea a 16 sancțiuni contravenționale, totalizând 41.500 de lei. Acestea au fost emise pentru încălcări ale legislației privind gestionarea câinilor fără stăpân și nerespectarea normelor veterinare.\n\nAnimalele descoperite, de rasă ogar, au fost evaluate de Biroul pentru Protecția Animalelor. Condițiile improprii în care erau ținuți câinii, atât adulți, cât și pui, au ridicat semne de întrebare cu privire la respectarea standardelor de bunăstare animală.",
  "metadata": {
    "original_file": "TRNews_0034.html"
  }
}