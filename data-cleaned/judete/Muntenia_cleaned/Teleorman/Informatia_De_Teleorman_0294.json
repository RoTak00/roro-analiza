{
  "title": "La Vârtoape, tradiţia continuă! “Cupa de Ciocolată“, eveniment sportiv ajuns la a XIII ediţie",
  "content": "Sâmbătă, 1 iunie, de Ziua Internaţională a Copilului, în localitatea Vârtoape va avea loc cea de-a XIII ediţie a “Cupei de Ciocolată”. Competiţia va începe la ora 12.00 şi va aduna la un loc elevii şcolilor din Vârtoape, Olteni, Perii Broşteni, Trivale Moşteni, Pietroşani şi Ciolăneşti. Potrivit declaraţiei profesorului de sport Ion Bratu vor fi întreceri de cros, fete şi băieţi, şi fotbal.\n\nLa finalul competiţiei, toţi elevii vor primi dulcuri şi diplome de participare, iar cei mai buni dintre ei vor fi răsplătiţi cu medalii şi cupe.\n\nOrganizatorii evenimentului sportiv sunt Direcţia pentru Sport şi Tineret Teleorman, Clubul Sportiv Vârtoape şi Primăria din localitate.",
  "metadata": {
    "original_file": "Informatia_De_Teleorman_0294.html"
  }
}