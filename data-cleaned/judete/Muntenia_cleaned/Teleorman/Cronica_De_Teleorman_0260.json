{
  "title": "Accident provocat de un șofer beat, în Alexandria | Cronica de Teleorman / Ştiri din Teleorman şi nu numai",
  "content": "Un bărbat de 61 de ani, din localitatea Nanov, s-a urcat la volanul autoturismului propriu, deși băuse zdravăn înainte și a intrat cu mașina într-o autobasculanță parcată. \n\n Accidentul s-a petrecut la ora 18.00 și, din fericire, s-a soldat doar cu pagube materiale . \n\n \n\n “Conducătorul auto a fost testat cu aparatul etilotest, rezultatul indicând o valoare de 1,19 mg/l alcool pur în aerul expirat, fapt pentru care a fost condus la o unitate medicală pentru recoltarea de probe biologice în vederea stabilirii cu exactitate a alcoolemiei.\n\nÎn cauză, a fost întocmit dosar penal pentru săvârșirea infracțiunii de „conducerea unui vehicul sub influența alcoolului”, urmând a se propune soluție legală prin Parchetul competent”, a transmis IPJ Teleorman.",
  "metadata": {
    "original_file": "Cronica_De_Teleorman_0260.html"
  }
}