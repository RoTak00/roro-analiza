{
  "title": "Bărbat din Peretu, dispărut de acasă. Familia şi poliţiştii solicită sprijinul populaţiei",
  "content": "UPDATE: În această seară, bărbatul a fost găsit pe un câmp din apropierea comunei Plosca. Conform IPJ Teleorman, nu prezenta urme de violență. Omul a fost transportat la Spitalul Județean de Urgență din Alexandria pentru investigații medicale suplimentare.\n\nÎn cursul zilei de astăzi, polițiștii din cadrul Postului de Poliție Plosca au fost sesizați cu privire la faptul că numitul BĂNCĂU STELIAN, în vârstă de 58 de ani, din comuna Peretu, a plecat de la domiciliul său în dimineața zilei de 23 aprilie a.c. către locul de muncă situat în incinta balastierei din comuna Plosca și nu a mai revenit.\n\nUltima dată a fost văzut în seara de 23.04.2020, la locul de muncă.\n\nLa momentul plecării de la domiciliu era îmbracat cu pantaloni de trening de culoare neagră, vestă albastră, bluză de trening de culoare gri. În picioare purta o perechi de încălțări sport, de culoare albastră, iar pe cap avea o șapcă de culoare gri.",
  "metadata": {
    "original_file": "Informatia_De_Teleorman_0017.html"
  }
}