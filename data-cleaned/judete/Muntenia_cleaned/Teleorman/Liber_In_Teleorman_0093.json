{
  "title": "Incident grav la școala din Siliștea: Copil cu capul spart după o bătaie în clasă",
  "content": "Un copil de 12 ani, elev în clasa a VI-a la o școală din comuna Siliștea, județul Teleorman, a fost rănit la cap în urma unei altercații petrecute în sala de curs. Incidentul a avut loc în timpul orelor, când băiatul și un coleg s-au îmbrâncit, iar unul dintre ei s-a dezechilibrat și a căzut, provocându-și o excoriație la nivelul capului.\n\nInspectoratul de Poliție Județean (IPJ) Teleorman a precizat că a fost deschis un dosar penal sub aspectul săvârșirii infracțiunii de „lovirea sau alte violențe”. Cercetările sunt în curs, sub coordonarea Parchetului de pe lângă Judecătoria Videle.\n\nTatăl copilului rănit a ridicat obiecții legate de modul în care autoritățile au gestionat situația, acuzând că nu a fost contactat de polițiști pentru clarificarea faptelor. În urma acestor sesizări, conducerea IPJ Teleorman a dispus o verificare internă pentru a evalua modul în care polițiștii au acționat în acest caz.\n\n„Având în vedere imaginile apărute în spațiul public, referitoare la o agresiune, din incinta unei școli, din comuna Siliștea, Compartimentul relații publice din cadrul Inspectoratului de Poliție Județean Teleorman este abilitat să comunice următoarele:\n\nÎn ziua de 2 octombrie a.c., în timp ce se aflau în incinta sălii de curs, doi băieți de 12 ani, elevi în clasa a VI a, s-ar fi îmbrâncit reciproc, iar unul dintre ei s-ar fi dezechilibrat, ar fi căzut, fiindu-i provocată o excoriație la nivelul capului.\n\nIn ceea ce privește aspectele sesizate de tatăl persoanei vătămate, în sensul că nu ar fi fost contactat de polițiști pentru clarificarea situației de fapt, conducerea inspectoratului a dispus efectuarea de verificări prin structura de Control Intern.\n\nÎn cauza a fost întocmit dosar penal sub aspectul săvârșirii infracțiunii de lovirea sau alte violențe, cercetările fiind continuate sub supravegherea Parchetului de pe lângă Judecătoria Videle”, a transmis IPJ Teleorman.",
  "metadata": {
    "original_file": "Liber_In_Teleorman_0093.html"
  }
}