{
  "title": "Bărbat, REȚINUT pentru că a condus fără permis și cu 1,45 mg/l alcool pur în aerul expirat",
  "content": "Polițiștii din cadrul Secției 7 Poliție rurală Crângu au dispus reținerea unui bărbat în vârstă de 35 de ani, din comuna Traian, cercetat în cadrul unui dosar penal întocmit sub aspectul săvârșirii infracțiunilor de conducerea unui vehicul fără permis de conducere și conducere sub influența alcoolului.\n\nÎn seara de 17 noiembrie a.c., în jurul orei 19:00, în timp ce se aflau în exercitarea atribuțiilor de serviciu, polițiștii au oprit pentru control, pe raza comunei Traian, un autoturism la volanul căruia au identificat un bărbat de 35 de ani, din localitate.\n\nÎn urma verificărilor efectuate în bazele de date ale Poliției Române, s-a constatat faptul că bărbatul figurează cu permisul de conducere anulat.\n\nFiind testat cu aparatul etilotest, rezultatul a indicat o valoare de 1,45 mg/l alcool pur în aerul expirat, motiv pentru care bărbatul a fost transportat la o unitate medicală în vederea recoltării de probe biologice de sânge, conform legii.\n\nÎn urma administrării probatoriului, a fost dispusă măsura reținerii față de bărbatul cercetat, acesta fiind introdus în Centrul de reținere și arestare preventivă din cadrul I.P.J. Giurgiu.\n\nCercetările continuă sub coordonarea Parchetului de pe lângă Judecătoria Turnu Măgurele.",
  "metadata": {
    "original_file": "Liber_In_Teleorman_0052.html"
  }
}