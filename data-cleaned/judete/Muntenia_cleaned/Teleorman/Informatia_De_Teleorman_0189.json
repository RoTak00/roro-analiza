{
  "title": "Accident pe E70, în comuna Peretu. O femeie de 70 de ani a ajuns la Spital. Şoferul vinovat era băut",
  "content": "O femeie de aproximativ 70 de ani, din comuna Peretu, a suferit mai multe leziuni, în urma unui accident de circulaţie petrecut pe E70, chiar în zona primăriei din localitate. Pentru scoaterea bătrânei din autoturism a fost necesară intervenţia echipajului de descarcerare, iar după acordarea primului ajutor, aceasta a fost transportată la Spitalul din Roşiorii de Vede pentru investigaţii medicale suplimentare. În evenimentul rutier au fost implicate un autoturism Logan, încărcat cu saci de grâu, şi o autocisternă.\n\nPotrivit poliţiştilor, traficul în zonă este îngreunat, circulaţia desfăşurându-se pe un singur sens de mers. La faţa locului, pompierii din Alexandria şi Roşiorii de Vede au intervenit cu o echipa de descarcerare, o autospecială pentru stingerea incendiilor şi un echipaj SMURD iar SAJ Teleorman cu o Ambulanţă cu medic.\n\nDin primele informaţii, conducătorul auto vinovat de producerea accidentului consumase băuturi alcoolice, iar în urma testării cu aparatul etilotest, acesta a indicat o alcoolemie de 0,23 mg/l în aerul expirat. Oamenii prezenţi la faţa locului spun că şoferul Loganului venea pe strada primăriei iar la intrare pe E70 nu a acordat prioritate autocisternei care se deplasa regulamentar.",
  "metadata": {
    "original_file": "Informatia_De_Teleorman_0189.html"
  }
}