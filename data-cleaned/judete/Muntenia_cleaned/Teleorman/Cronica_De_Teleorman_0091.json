{
  "title": "Tânăr de 19 ani, din Alexandria, reținut de polițiști pentru furt de biciclete | Cronica de Teleorman / Ştiri din Teleorman şi nu numai",
  "content": "Polițiștii din Alexandria au dispus reținerea unui tânăr în vârstă de 19 ani, din localitate, cercetat sub aspectul săvârșirii mai multor infracțiuni de furt, în anul 2024.\n\nCercetările efectuate de către polițiștii din cadrul Biroului investigații criminale au relevat faptul că, în acest an, la diferite date, tânărul ar fi sustras mai multe biciclete care aparțineau unor persoane din municipiul Alexandria.\n\nAstfel, în zilele de 10, 9 și 3 august a.c., persoana cercetată ar fi sustras patru biciclete, ce se aflau în diferite zone ale municipiului.\n\nÎn urma administrării probatoriului, față de persoana cercetată a fost dispusă măsura reținerii, tânărul fiind introdus în Centrul de reținere și arestare preventivă din cadrul I.P.J. Teleorman.\n\nCercetările sunt continuate sub supravegherea procurorului de caz din cadrul Parchetului de pe lângă Judecătoria Alexandria.\n\nNotă: Efectuarea urmăririi penale este o etapă a procesului penal reglementată de Codul de procedură penală, activitate care nu poate, în nicio situație, să înfrângă principiul prezumției de nevinovăție",
  "metadata": {
    "original_file": "Cronica_De_Teleorman_0091.html"
  }
}