{
  "title": "Accident groaznic, în Piatra. Doi copii loviţi de o maşină. Unul este în comă profundă, iar celălalt în stop cardio-respirator",
  "content": "Doi copii de 2 şi 12 ani, din comuna Piatra, se zbat între viaţă şi moarte, după ce au fost loviţi de un autoturism. Fetiţa de 2 ani este în stop cardio-respirator, iar medicii sosiţi la faţa locului depun toate eforturile să-l ţină în viaţă. În ciuda manevrelor de resuscitare, copilul a fost declarat decedat.\n\nCealaltă victimă, o fetiţa de 12 ani, este în comă, fiind transportată la Spitalul de Urgenţă din Alexandria. Ulterior, starea de sănătate a copilei s-a îmbunătăţit, aceasta urmând a fi transferată la un spital din Capitală.\n\nŞoferul vinovat de producerea accidentului este frizer în localitate. Din primele informaţii, acesta ar fi încercat să evite un obstacol, a părăsit partea carosabilă, lovindu-i pe copiii care se jucau în faţa curţii. Oamenii din zonă spun că, din cauza vitezei, şoferul ar fi pierdut controlul autoturismului, iar micuţii au fost prinşi între maşină şi gard.",
  "metadata": {
    "original_file": "Informatia_De_Teleorman_0299.html"
  }
}