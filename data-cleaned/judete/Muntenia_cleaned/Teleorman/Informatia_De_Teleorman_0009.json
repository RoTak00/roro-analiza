{
  "title": "De astăzi, primăriile din Teleorman pot depune cereri de finanțare pentru îmbunătățirea iluminatului stradal",
  "content": "De astăzi, începând cu ora 10.00, unitățile administrativ-teritoriale înscrise în Programul Iluminat Public pot depune cererile de finanțare, împreună cu documentația aferentă, în aplicația informatică prin intermediul conturilor de utilizator create. Programul se adresează unităților administrativ-teritoriale organizate de la nivel de comună, oraș sau municipiu care pot beneficia de fonduri pentru îmbunătățirea sistemului de iluminat public stradal prin folosirea unor tehnologii mai eficiente care să reducă semnificativ consumul de energie și, implicit, factura publică. Bugetul alocat sesiunii de finanțare este de 500.000.000 lei.\n\nFinanțarea se acordă în procent de maximum 100% din cheltuielile eligibile ale unui obiectiv de investiție și în limita sumelor ce pot fi acordate pentru fiecare categorie de solicitanți.\n\npentru comune cu o populaţie de până la 5.000 de locuitori – maximum 1.000.000 lei; pentru comune cu o populaţie de peste 5.001 de locuitori – maximum 2.000.000 lei;",
  "metadata": {
    "original_file": "Informatia_De_Teleorman_0009.html"
  }
}