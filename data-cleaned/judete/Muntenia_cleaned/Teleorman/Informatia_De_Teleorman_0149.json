{
  "title": "Bărbat ucis de tren, în apropiere de staţia Gălăteni. Omul nu a observat garnitura",
  "content": "Sfârşit tragic pentru un bărbat cu vârsta de 74 ani, din comuna Gălăteni. Din primele informaţii, omul a intenţionat să traverseze calea ferată, dar nu a observat garnitura de tren care circula pe ruta Bucureşti- Craiova, fiind lovit în plin.\n\nPotrivit IPJ Teleorman, în jurul ore 18.00, oamenii legii au fost sesizati de către mecanicul trenului Inter Regio 1835, ce se deplasa din direcţia Bucureşti către Craiova, cu privire la faptul că, la ieşirea din staţia Gălateni, ar fi lovit o persoană.\n\nEchipa operativă din cadrul Postului TF Videle s-a deplasat la faţa locului pentru efectuarea cercetarilor, fiind găsit cadavrul unui bărbat. Acesta a fost identificat în persoana unui localnic, în vârstă de 74 ani, care a traversat calea ferata fără să se asigure, moment în care a fost accidentat mortal.",
  "metadata": {
    "original_file": "Informatia_De_Teleorman_0149.html"
  }
}