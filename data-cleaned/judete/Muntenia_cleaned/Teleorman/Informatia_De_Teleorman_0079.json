{
  "title": "Senatorul Eugen Pîrvulescu, rezultat NEGATIV la testul pentru Coronavirus. Liberalul a decis să se autoizoleze la domiciliu",
  "content": "Senatorul Eugen Pârvulescu, președintele PNL Teleorman, a anunțat că testul pentru Coronavirus, efectuat în cursul zilei de vineri, este NEGATIV. Cu toate acestea, demnitarul teleormănean spune că pentru siguranță și pentru a respecta legea a decis să se autoizoleze la domiciliu, timp de 14 zile.\n\nÎntr-o postare pe o pagină de socializare, liberalul preciza că, vineri, în timp ce participa la o ședință, la Parlamentul României, a aflat că senatorul Virgil Chițac a fost depistat pozitiv la testul pentru Coronavirus. În acel moment, s-a luat decizia ca toți cei prezenți facă respectivul test. Senatorul Pîrvulescu a mai declarat că la începutul săptămânii, în ziua de luni, la o ședință a forurilor superioare ale formațiunii politice, nu a avut niciun fel de contact cu senatorul Chițac, aflându-se la o distanță destul de mare față de acesta",
  "metadata": {
    "original_file": "Informatia_De_Teleorman_0079.html"
  }
}