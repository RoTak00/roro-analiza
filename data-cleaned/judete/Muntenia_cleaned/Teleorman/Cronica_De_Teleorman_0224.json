{
  "title": "Bărbat din Teleorman, dat dispărut. Poliţiştii cer ajutorul populaţiei pentru găsirea lui | Cronica de Teleorman / Ştiri din Teleorman şi nu numai",
  "content": "Polițiștii din Teleorman solicită sprijinul cetăţenilor pentru identificarea unui bărbat în vârstă de 50 de ani, reclamat ca fiind dispărut de pe raza satului Nicolae Bălcescu, comuna Călmățuiu.\n\n„Bărbatul, NICULAE ADRIAN , în vârstă de 50 de ani, a plecat în mod voluntar de la domiciliul său din satul Nicolae Bălcescu, comuna Călmățuiu, județul Teleorman, în ziua de 08.09.2023 și nu a mai revenit. Familia a sesizat dispariția la data de 11.09.2023, motivând că bărbatul nu este la primul gest de acest fel și că, de obicei, revine la domiciliu.\n\nÎn momentul plecării era îmbrăcat cu pantaloni scurți de trening, bleu, tricou cu mânecă scurtă, de culoare mov, și încălțat cu espadrile de culoare neagră.\n\nPersoana este cunoscută cu probleme de sănătate.\n\nPersoanele care pot furniza informaţii despre aceasta sunt rugate să contacteze Inspectoratul de Poliţie Judeţean Teleorman la tel. 0247/407.164, 0247407166, 0247407006 – Biroul Urmăriţi, să informeze cea mai apropiată unitate de poliţie sau să sune la numărul unic pentru apeluri de urgenţă – 112″ , transmite I.P.J Teleorman.",
  "metadata": {
    "original_file": "Cronica_De_Teleorman_0224.html"
  }
}