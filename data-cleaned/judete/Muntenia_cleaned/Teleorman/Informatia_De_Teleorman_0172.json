{
  "title": "Incendiu într-un apartament din Alexandria. Cauza probabilă, scurtcircuit la hota aragazului",
  "content": "În urmă cu numai câteva minute, un incendiu a izbucnit la un apartament dintr-un bloc de locuinţe situat în Alexandria, pe strada Al. Ghica. Evenimentul a fost anunţat pe 112, la ora 13.06, de către un vecin care a observat că din locuinţă ieşea fum.\n\nPotrivit ISU Teleorman, la faţa locului au intervenit 8 pompieri militari cu o autospecială de lucru cu apă şi spumă şi o Ambulanţă SMURD. La sosirea echipajelor, focul, ce se manifesta în bucataria apartamentului, a fost stins rapid, în limitele găsite. Nu a fost necesară evacuarea persoanelor de pe scara blocului şi nici intervenţia echipajului SMURD, nefiind înregistrate victime.",
  "metadata": {
    "original_file": "Informatia_De_Teleorman_0172.html"
  }
}