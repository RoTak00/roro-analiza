{
  "title": "Autoturism răsturnat pe E70, între Alexandria şi Vităneşti. Doi bărbaţi au avut nevoie de îngrijiri medicale",
  "content": "Astăzi, în jurul orei 19:00, polițiștii din cadrul Serviciului Rutier Teleorman au fost sesizați prin apel la numărul unic de urgență 112 cu privire la faptul că pe DE 70, între Alexandria și Vitănești, s-a produs un accident rutier cu victime omenești.\n\nÎn timp ce un bărbat în vârstă de 40 de ani din Vitănești conducea un autoturism pe DE 70, din direcția Alexandria către Vitănești, la km 81 + 850 m, nu a adaptat viteza la condițiile de drum, a pierdut controlul asupra direcției de mers și s-a răsturnat în afara părții carosabile.\n\nÎn urma evenimentului rutier a rezultat rănirea a doi pasageri, bărbați în vârstă de 32, respectiv 49 de ani, aceștia fiind transportați la spital în vederea acordării de îngrijiri medicale.",
  "metadata": {
    "original_file": "Informatia_De_Teleorman_0203.html"
  }
}