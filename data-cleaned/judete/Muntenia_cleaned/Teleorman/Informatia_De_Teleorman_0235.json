{
  "title": "Autoturism răsturnat pe E 70. \"Şoferiţa\", o femeie de 68 de ani, avea alte preocupări la volan!",
  "content": "„Butonarea” telefonului în timpul condusului pare o practică şi în rândul şoferilor trecuţi de mult de prima tinereţe. O demonstrează o femeie de 68 de ani care, în timp ce se deplasa pe E70, din cauza „altor preocupări” a pierdut controlul maşini, a intrat pe contrasens şi s-a răsturnat.\n\nPotrivit IPJ Teleorman, în timp ce o femeie în vârstă de 68 ani, din municipiul București, conducea un autoturism pe DN6, având alte preocupări în timpul şofatului a pierdut controlul direcției de mers, a intrat pe sensul opus, după care s-a răsturnat în afara părții carosabile.\n\nÎn urma accidentului rutier a rezultat rănirea ușoară a conducătorului auto și a pasagerului din partea dreapta față, un bărbat în vârstă de 84 ani din Capitală care au fost transportați cu ambulanța la spital în vederea acordării de îngrijiri medicale.\n\nÎn cauză a fost întocmit dosar penal pentru săvârșirea infracțiunii de ,,vătămare corporală din culpă”, urmând a se propune soluție prin Parchet.",
  "metadata": {
    "original_file": "Informatia_De_Teleorman_0235.html"
  }
}