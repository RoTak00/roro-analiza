{
  "title": "Surprize în semifinalele Campionatul de Fotbal Interșcolar",
  "content": "Semifinalele Campionatului de Fotbal Interșcolar din Alexandria au adus meciuri intense și spectaculoase, conturând tabloul finalelor pentru competiția liceelor. Competiția a captat atenția tuturor iubitorilor de fotbal școlar din oraș, iar fiecare partidă a demonstrat ambiția și talentul echipelor participante.\n\nÎntr-un duel echilibrat și plin de suspans, Colegiul Național Pedagogic „Mircea Scarlat” și Liceul Teoretic „A. D. Ghica” au terminat timpul regulamentar cu scorul de 1-1. Meciul s-a decis la loviturile de departajare, unde echipa de la „A. D. Ghica” s-a impus cu 3-1, obținând astfel un loc în marea finală. A fost un meci intens, cu multe ocazii de ambele părți, iar departajările au testat stăpânirea de sine a jucătorilor.\n\nȘi a două semifinală a fost una echilibrată. Cu toate acestea, în ultimele 10 minute, jucătorii Liceului Tehnologic Nr. 1 au oferit o adevărată demonstrație de forță și au reușit să înscrie de 4 ori în poarta celor de la Colegiul Național „A. I. Cuza”. Echipa de la Liceul Tehnologic Nr. 1 s-a remarcat printr-un joc colectiv impecabil și un atac eficient, asigurându-și astfel locul în finală.\n\nPe data de 15 decembrie, Sala Polivalentă din Alexandria va găzdui o zi plină de fotbal, unde vom avea parte de finale la toate categoriile de vârstă, inclusiv o finală mică pentru licee:\n\nAceste meciuri promit un spectacol de fotbal școlar de neuitat, iar suporterii sunt așteptați în număr mare să își susțină echipele favorite. Atmosfera din Sala Polivalentă se anunță incendiară, iar fiecare echipă va lupta pentru a aduce trofeul acasă.",
  "metadata": {
    "original_file": "TRNews_0035.html"
  }
}