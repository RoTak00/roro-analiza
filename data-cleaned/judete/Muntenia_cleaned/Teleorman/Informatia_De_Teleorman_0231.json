{
  "title": "Pesta Porcină, la câţiva paşi de Alexandria. În Cervenia, toţi porcii vor fi sacrificaţi. 5.237 de animale, ucise până acum",
  "content": "Direcția Sanitară Veterinară și pentru Siguranța Alimentelor (DSVSA) Teleorman informează asupra faptului că în perioada 13.07.2019 – 25.07.2019, Institutul de Diagnostic și Sănătate Animală București (IDSA) – Laboratorul National de referință pentru Pesta Porcină Africană (PPA)- a confirmat prezenta virusului acestei boli, în probele prelevate de la cadavre de porc domestic, din 8 exploatații non-profesionale, situate în comuna Cervenia.\n\nÎn urma confirmării diagnosticului prin Buletinele de Analiza (BA) emise de IDSA și existentei suspiciunii de PPA în alte exploatații non-profesionale din aceeași localitate, s-a dispus măsura uciderii preventive a suinelor din comuna Cervenia începând cu data de 27.07.2019, în urma unei analize de risc intreprinsă de către specialiștii epidemiologi ai DSVSA Teleorman.\n\nTotal porci uciși, în județul Teleorman, pana la această data (ucidere preventiva şi ucidere la cazuri confirmate de IDSA) 5237 capete si 193 de focare confirmate de către IDSA- Bucuresti.\n\nCentrul Local de Combatere a Bolilor Teleorman (CLCB) a stabilit Planul de măsuri privind controlul, combaterea și eradicarea PPA, precum și stabilirea zonelor de restricții. Ancheta epidemiologica este în desfășurare. DSVSA Teleorman solicita sprijinul și înțelegerea cetățenilor pentru respectarea măsurilor impuse de autorități, având în vedere consecințele economice grave generate de apariția acestei boli. Orice suspiciune de boala trebuie anunțata imediat medicului veterinar din localitate, DSVSA Teleorman sau autorităților locale. Proprietarii animalelor afectate de PPA vor fi despăgubiți de stat în condițiile prevazute în legislație.",
  "metadata": {
    "original_file": "Informatia_De_Teleorman_0231.html"
  }
}