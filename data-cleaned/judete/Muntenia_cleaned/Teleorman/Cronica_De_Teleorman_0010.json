{
  "title": "Peste 10 mii de șomeri, la finalul lunii noiembrie, în Teleorman! Jumătate sunt femei | Cronica de Teleorman / Ştiri din Teleorman şi nu numai",
  "content": "La sfârșitul lunii noimbrie, în evidențele Agenției Județene pentru Ocuparea Forței de Muncă Teleorman erau înregistraţi 10.070 șomeri, din care 4.092 sunt femei, rata șomajului fiind de 9,37% , potrivit informațiilor furnizate de AJOFM Teleorman.\n\nDin totalul de 10.070 de persoane înregistrate în evidențele AJOFM Teleorman, 1.289 erau beneficiari de indemnizaţie de şomaj, iar 8.781 erau șomeri neindemnizați. În ceea ce privește mediul de rezidență, 8.272 șomeri provin din mediul rural și 1798 sunt din mediul urban.\n\nȘomerii cu studii gimnaziale au ponderea cea mai mare în totalul şomerilor înregistraţi în evidenţele A.J.O.F.M Teleorman (53,68%), urmat de cei cu studii primare/fără studii (23,44%). \n\n Șomerii cu studii liceale sunt în proporţie de 11,32%, iar 9,84% reprezintă şomeri cu studii profesionale/arte şi meserii. \n\n Ponderea cea mai mica o au șomerii cu studii universitare 1,22 % precum şi cei cu studii postliceale: 0,6 %. \n\n Analizând structura șomajului înregistrat după mediul de rezidență și după nivelul de instruire se constată că 82,14% din șomeri provin din mediul rural și au o slabă pregatire.",
  "metadata": {
    "original_file": "Cronica_De_Teleorman_0010.html"
  }
}