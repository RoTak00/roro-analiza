{
  "title": "Bănci rupte, coji de semințe și gunoaie aruncare pe jos în Pădurea Vedea din Alexandria",
  "content": "Pădurea Vedea din Alexandria, considerată una dintre cele mai frumoase zone de agrement ale orașului, se confruntă cu probleme serioase de curățenie și întreținere din partea unora dintre cei care o vizitează. Primăria Alexandria a publicat imagini care ilustrează starea deplorabilă a parcului, cu bănci rupte, coji de semințe și gunoaie aruncate la întâmplare.\n\nFotografiile publicate de primărie arată o imagine tristă a Pădurii Vedea: bănci vandalizate, coji de semințe, resturi de țigări și mizerie împrăștiată pe alei. Acest comportament iresponsabil al unor cetățeni lipsiți de civilizație afectează nu doar aspectul estetic al parcului, ci și mediul înconjurător.",
  "metadata": {
    "original_file": "Liber_In_Teleorman_0171.html"
  }
}