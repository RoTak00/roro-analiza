{
  "title": "Nicolae Ciucă revine în Teleorman. Întâlnire cu mediul de afaceri local",
  "content": "Mâine, 5 noiembrie 2024, Nicolae Ciucă, președintele Partidului Național Liberal și candidat la președinția României, va efectua o vizită în județul Teleorman pentru a se întâlni cu angajați și reprezentanți ai companiilor locale, precum și cu autoritățile locale, cu scopul de a discuta despre dezvoltarea economică a județului și de a prezenta viziunea sa pentru o Românie modernă și prosperă. \n\n Programul detaliat al vizitei este următorul:\n• 13:15 – Vizită la fabrica de biscuiți SC Tecsa din Roșiori de Vede\n• 16:00 – Conferință de presă la Turnu Măgurele, SC Unicom, urmată de o întâlnire cu aleșii locali. \n\n În cadrul acestor întâlniri, Nicolae Ciucă va aborda teme de interes local și național, legate de susținerea industriilor locale, crearea de locuri de muncă și întărirea parteneriatului între mediul de afaceri și autoritățile locale.",
  "metadata": {
    "original_file": "Liber_In_Teleorman_0065.html"
  }
}