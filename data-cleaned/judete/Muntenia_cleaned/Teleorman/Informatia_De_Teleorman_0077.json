{
  "title": "Bilanț CORONAVIRUS! Crește numărul teleormănenilor izolați la domiciliu. 233 de persoane, sub supraveghere epidemiologică",
  "content": "Până astăzi, 19 martie, pe teritoriul județului Teleorman, au fost confirmate două cazuri de persoane infectate cu virusul COVID – 19 (coronavirus), se arată într-un comunicat de presă al Centrulului de Comunicare al CJSU Teleorman\n\nÎn documentul dat publicității se precizează că Direcția de Sănătate Publică Teleorman monitorizează, în prezent, 233 persoane cărora li s-a impus izolarea la domiciliu și supravegherea epidemiologică pasivă, pentru o perioadă de 14 zile, iar la nivelul județului sunt, în prezent, 19 persoane în carantină.\n\n„Menționăm că persoanele aflate în izolare sau în carantină nu prezintă simptomatologie specifică infectării cu coronavirus și au o stare de sănătate bună, se menționează în comunicat.\n\nÎn prezent, 3 persoane se află internate în spital la Alexandria, Roșiorii de Vede și Turnu Măgurele. Astăzi au sosit rezultatele testelor pentru cele două cazuri care se aflau internate la Spitalul Municipal „Caritas” Roșiorii de Vede, ele fiind negative. Una dintre cele două persoane a fost deja externată. Pentru persoanele internate la Alexandria și Turnu Măgurele, probele sunt momentan în lucru.\n\nNumărul total de persoane cărora li s-au recoltat probe, de la începutul perioadei de supraveghere, este 76, dintre care:\n\nDirecția de Sănătate Publică Teleorman a aplicat, până la această dată, o singură amendă contravențională în valoare de 10.000 unei persoane fizice aflate în izolare la domiciliu care nu a respectat această măsură până la terminarea perioadei de izolare de 14 zile. Sancțiunea a fost aplicată în baza Hotărârii de Guvern nr. 857/2011.",
  "metadata": {
    "original_file": "Informatia_De_Teleorman_0077.html"
  }
}