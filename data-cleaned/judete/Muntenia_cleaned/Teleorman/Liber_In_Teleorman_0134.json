{
  "title": "Ajută copiii din Parohia Trivale II să vadă marea!",
  "content": "Bogdan Nedea, părintele paroh de la Parohia Trivale II din comuna Trivale Moșteni, județul Teleorman, lansează un apel către comunitate: are nevoie de sprijin pentru a-i duce pe copiii parohiei la mare. De mulți ani, părintele ocrotește copiii credincioși și vulnerabili din comună și nu este pentru prima dată când le-a oferit acestora șansa de a ajunge pe litoralului românesc.\n\n„În urmă cu patru ani mergeam pentru prima dată să vedem marea, iar de atunci, în fiecare an, câte 30 de copii au trăit bucuria valurilor și a nisipului. Anul acesta, cu ajutorul Asociației Popa Soare, am reușit să asigurăm masa și cazarea, însă mai avem mare nevoie de ajutor pentru transport și, dacă se poate, pentru o înghețată sau un suc pentru cei mici”, a scris părintele Bogdan Nedea pe Facebook .\n\nAcești copii provin din familii cu posibilități materiale reduse, iar excursia la mare reprezintă pentru mulți dintre ei singura ocazie de a ieși din cotidian și de a experimenta ceva nou și special. Eforturile depuse de părintele Nedea și de comunitatea parohiei sunt lăudabile, dar nu sunt suficiente pentru a acoperi toate costurile. Cei care doresc să sprijine această inițiativă pot contribui cu orice sumă posibilă, astfel încât toți cei 30 de copii să poată ajunge la mare și să se bucure de o experiență de neuitat.\n\nRegăsiți mai jos modalitățile prin care puteți dona.",
  "metadata": {
    "original_file": "Liber_In_Teleorman_0134.html"
  }
}