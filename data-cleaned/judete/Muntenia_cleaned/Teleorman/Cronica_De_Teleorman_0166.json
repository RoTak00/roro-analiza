{
  "title": "Alți trei primari liberali au trecut la PSD | Cronica de Teleorman / Ştiri din Teleorman şi nu numai",
  "content": "Continuă exodul primarilor liberali din PNL Teleorman! Astfel, edilii comunelor Furculești, Crevenicu și Lunca s-au alăturat valului de demisii din PNL Teleorman și s-au alăturat PSD. \n\n \n\n Anunțul oficial a fost fost făcut, vineri, în cadrul unei întâlniri a membrilor PSD Teleorman, organizată la Videle, în cadrul căreia cei trei și-au anunțat susținerea pentru PSD Teleorman și Adrian Gâdea, precum și faptul că, la alegerile locale de anul viitor, vor candida din partea partidului pentru care au optat, părăsind barca liberală care dă semne de scufundare. Iar PSD pare să fie colacul de salvare. \n\n \n\n Potrivit unor surse politice, în perioada următoare vor urma alte migrări din PNL la PSD Teleorman. Sursele spun că în zilele următoare ar mai putea dezerta din PNL, cel puțin cinci edili de comune. \n\n Pe de altă parte, degringolada instalată în PNL Teleorman pare să nu-și vadă rezolvare prea curând, în ciuda mesajelor de unitate date de noua conducere interimară a filialei. \n\n Până la startul oficial al alegerilor din 2024, se mai pot face și alte transferuri politice de la un partid la altul și pot apărea multe surprize.",
  "metadata": {
    "original_file": "Cronica_De_Teleorman_0166.html"
  }
}