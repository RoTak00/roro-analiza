{
  "title": "PSD Teleorman: Din septembrie, peste 100.000 de teleormăneni vor beneficia de pensii majorate",
  "content": "Din luna septembrie, peste 100.000 de cetățeni ai județului Teleorman vor beneficia de pensii majorate, ca urmare a creșterii punctului de pensie de la 1.100 de lei, cât este în prezent, la 1.265 de lei.\n\nPensiile majorate cu 15% vor fi plătite începând de săptămâna viitoare, primii beneficiari fiind pensionarii care-și primesc drepturile bănești prin mandat postal.\n\nDe majorările prevăzute de Legea Pensiilor vor beneficia 102.041 de pensionari teleormăneni care se vor putea bucura în această toamnă de o creștere semnificativă a veniturilor.\n\nMajorarea pensiilor, una dintre cele mai așteptate măsuri ale Guvernului PSD, devine realitate. Astfel, de la 1 septembrie 2019, valoarea punctului de pensie va fi de 1.265 de lei. Acesta va crește în 2020 la 1.775 de lei, pentru ca în anul 2021 să ajungă la 1.875 de lei.\n\nMăsurile luate de Guvernul Dăncilă au făcut posibilă și creșterea pensiei minime garantate în plată. De la 640 de lei, cât este în prezent, aceasta va crește la 704 lei în septembrie 2019, urmând ca în 2020 să ajungă la 775 de lei.",
  "metadata": {
    "original_file": "Informatia_De_Teleorman_0198.html"
  }
}