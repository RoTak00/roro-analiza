{
  "title": "COD ROȘU DE CANICULĂ, în Teleorman",
  "content": "Astăzi (13 iulie) și mâine (14 iulie), în județul Teleorman, valul de căldură și canicula se vor intensifica, motiv pentru care ANM a remis avertizarea meteorologică #Cod_Roșu .\n\nTemperaturile maxime vor fi de 37…41 de grade, iar cele minime se vor situa în jurul a 20 de grade (nopți tropicale). Va fi caniculă și disconfort termic deosebit de accentuat, iar indicele temperatură-umezeală (ITU) va depăși pragul critic de 80 de unități.\n\nnu lăsați copiii nesupravegheați, cu mijloace ce pot produce aprinderea (chibrituri, brichete, etc.);\n\neste interzisă utilizarea focului deschis în locuri cu pericol de incendiu, în zonele afectate de uscăciune avansată;\n\ndeplasările sunt recomandate în primele ore ale dimineţii sau seara, pe cât posibil prin zone umbrite, alternând deplasarea cu repausul, în spaţii dotate cu aer condiţionat;\n\npurtaţi haine lejere, subţiri, deschise la culoare, pălării şi ochelari de soare;\n\nbeţi 1,5-2 litri de lichide pe zi, nu prea reci, apă, sucuri naturale din fructe şi ceaiuri călduţe;\n\nmâncaţi fructe şi legume sau iaurt, mâncaţi echilibrat şi variat insistând pe produsele cu valoare calorică mică;\n\nevitaţi băuturile ce conţin cofeină sau zahăr în cantitate mare;\n\nevitaţi alimentele cu conţinut sporit de grăsimi, în special de origine animală;\n\nmenţineţi legătura cu persoanele în vârstă, interesați-vă de starea de sănătate a acestora şi oferiți-le asistenţă ori de câte ori au nevoie;\n\nInformații suplimentare despre cum să vă pregătiți pentru caniculă găsiți în ghidul disponibil pe platforma națională de pregătire în situații de urgență: https://fiipregatit.ro.",
  "metadata": {
    "original_file": "Liber_In_Teleorman_0160.html"
  }
}