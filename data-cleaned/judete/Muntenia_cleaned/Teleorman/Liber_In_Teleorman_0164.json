{
  "title": "Alexandria după alegeri: un șobolan se simte ca acasă - Imagini revoltătoare",
  "content": "Alexandria, un oraș cu aspirații europene după spusele administratorilor, este atât de primitoare încât și prezența șobolanilor pe străzi este binevenită. O imagine șocantă surprinsă în centrul orașului arată starea precară de igienă a orașului : un șobolan căuta într-un coș de gunoi amplasat chiar la intrarea în parcul de lângă Catedrală. Fotografiile, trimise de un cititor al publicației Liber în Teleorman, ilustrează perfect starea de degradare în care a ajuns orașul după recentele alegeri în care oamenii au decis să-i dea mandatul cu numărul 5 unui primar cu alte interese decât traiul normal al comunității.\n\nÎn perioada premergătoare alegerilor se mătura peste tot în oraș. ADP (Administrația Domeniului Public) făcea curat chiar și pe zone care nu sunt în administrarea sa directă, cum ar fi cea din fața Casei de Cultură, aflată în paragină și sub custodia CNI (Compania Națională de Investiții). Cu toate acestea, imediat după alegeri, orașul pare să fi fost abandonat la propriu.\n\nNu este pentru prima dată când locuitorii semnalează probleme grave legate de igiena publică. Zilele trecute, Liber în Teleorman a primit imagini cu un cadavru de animal în putrefacție abandonat pe o stradă intens circulată, care a zăcut acolo zile întregi.\n\nCe a promis Drăgușin și NU a făcut în 4 mandate de primar",
  "metadata": {
    "original_file": "Liber_In_Teleorman_0164.html"
  }
}