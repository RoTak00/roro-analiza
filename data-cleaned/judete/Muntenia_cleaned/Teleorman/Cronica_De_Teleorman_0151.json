{
  "title": "Accident rutier pe DN 6, la ieșire din Roșiori de Vede spre Caracal. Patru adulți și un copil de 13 ani au ajuns la spital (FOTO) | Cronica de Teleorman / Ştiri din Teleorman şi nu numai",
  "content": "Traficul rutier a fost blocat, vineri-dimineață, pe DN 6, din cauza unui accident rutier produs în zona Roșiori de Vede, km 119 + 920 m, către Caracal. Trei adulți, un bărbat și două femei, dar și un minor de 13 ani au avut nevoie de îngrijiri medicale, potrivit ISU Teleorman.\n\n“În acest eveniment rutier au fost implicate opt persoane, patru dintre ele necesitând îngrijiri medicale din partea salvatorilor. Au fost rănite două femei, cu vârste de aproximativ 45-46 de ani, un bărbat de circa 46 de ani și un copil de 13 ani. Victimele erau conștiente și cooperante, neîncarcerate, iar după acordarea primului ajutor calificat au fost transportate la spital”, arată sursa citată.\n\nPompierii au continuat misiunea pentru asigurarea măsurilor P.S.I., iar cazul a rămas în atenția autorităților competente pentru cercetări.",
  "metadata": {
    "original_file": "Cronica_De_Teleorman_0151.html"
  }
}