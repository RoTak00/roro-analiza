{
  "title": "IPJ Teleorman: 10 permise reţinute, într-o singură zi. Şoferii au pus în pericol siguranţa pe drumurile publice",
  "content": "În cursul zilei de ieri, polițiștii teleormăneni au intervenit la peste 70 de evenimente la care au fost solicitați pentru menținerea siguranței publice, dintre care peste 50 semnalate prin apel la numărul unic de urgență 112.\n\nDe asemenea, polițiștii au aplicat peste 130 de sancțiuni contravenționale în valoare de aproximativ 45.000 lei unor persoane care au încălcat normele sociale. În trafic, polițiștii au desfășurat activități pentru prevenirea accidentelor de circulație, fiind reținute 10 permise de conducere ale unor șoferi care puneau în pericol siguranța celorlalți participanți la trafic și retrase două certificate de înmatriculare pentru diferite abateri de la normele rutiere.\n\nÎn contextul prezentat a fost identificat un bărbat în vârstă de 32 de ani din comuna Călmățuiu care conducea un autoturism pe un drum comunal din localitatea Nicolae Bălcescu emanând halenă alcoolică. Refuzând testarea cu aparatul alcooltest, bărbatul a fost condus la spital, unde i-au fost recoltate două probe biologice de sânge în vederea stabilirii alcoolemiei.\n\nÎn cauză a fost întocmit dosar penal, urmând ca la finalizarea cercetărilor să fie propusă soluție prin Parchet.",
  "metadata": {
    "original_file": "Informatia_De_Teleorman_0123.html"
  }
}