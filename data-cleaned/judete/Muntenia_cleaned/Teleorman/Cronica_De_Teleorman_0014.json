{
  "title": "Autoturism răsturnat în afara carosabilului, pe E70, la Vitănești | Cronica de Teleorman / Ştiri din Teleorman şi nu numai",
  "content": "Două persoane s-au ales cu traumatisme în urma unui accident rutier petrecut pe E70, la Vitănești, ieșirea spre Văceni, în dimineața zilei de 12 decembrie, după ce autoturismul cu care se deplasau s-a răsturnat în afara carosabilului. \n\n \n\n La fața locului au intervenit pompierii ISU Teleorman cu o autospecială de stingere, un SMURD și un echipaj SAJ. \n\n \n\n Ajunși la fața locului, aceștia au constatat că o femeie, de circa 47 de ani prezenta o plagă la membrul superior drept, dar era conștientă și cooperantă. După ce a a primit primul ajutor calificat de la echipajul SMURD aceasta a refuzat să meargă la spital. De asemenea, băiatul acesteia, în vârstă de circa 22 de ani, și el conștient și cooperant, a refuzat evaluarea paramedicilor și transportarea la spital, potrivit ISU Teleorman.\n\nPompierii au continuat misiunea pentru asigurarea măsurilor P.S.I., cazul rămânând apoi în atenția autorităților competente.",
  "metadata": {
    "original_file": "Cronica_De_Teleorman_0014.html"
  }
}