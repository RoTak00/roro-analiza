{
  "title": "“TELEORMANUL are VIITOR”, campanie inedită, inițiată de prefectul județului | Cronica de Teleorman / Ştiri din Teleorman şi nu numai",
  "content": "“Sub egida Teleormanul are viitor”din inițiativa prefectului de Teleorman, Valentina-Veronica Mitran-Piticu, începând cu data de 15 august 2024, Instituția Prefectului Județul Teleorman va demara o acțiune de promovare a tinerilor talentați ai județului nostru. \n\n Acțiunea va fi coordonată direct de prefectul județului care se va implica în descoperirea celor care vor fi viitorul Teleormanului, tinerii merituoși ai județului nostru. \n\n Dorim ca toți tinerii talentați să fie recunoscuți și încurajați, indiferent de domeniul în care au merite deosebite (pictură, muzică, sport etc) și să fie un exemplu pentru ceilalți tineri ai județului Teleorman, se arată în comunicatul de presă transmis de Instituția Prefectului. \n\n Adresa de e-mail la care așteptăm cât mai multe povești frumoase despre copiii noștri talentați este: office@prefectura-teleorman.ro”, se arată într-un comunicat de presă transmis de Prefectura Teleorman\n\nÎncepută la mijlocul lunii august, acțiunea de promovare inițiată de Valentina-Veronica Mitran-Piticu, s-a bucurat de un real succes. Puhoi de mesaje au curs pe adresa de e-mail a prefecturii județului Teleorman, imediat după ce a fost anunțată campania dedicată tinerilor merituoși, care au obținut rezultate deosebite la învățătură, olimpiade școlare sau la diverse concursuri de talente.\n\nCampania TELEORMANUL are VIITOR este prima acțiune din cele care vor fi derulate în continuare de către Instituția Prefectului Județului Teleorman, acțiuni care au ca scop promovarea talentelor din județul nostru”, transmit reprezentanții Instituției Prefectului Județul Teleorman.",
  "metadata": {
    "original_file": "Cronica_De_Teleorman_0093.html"
  }
}