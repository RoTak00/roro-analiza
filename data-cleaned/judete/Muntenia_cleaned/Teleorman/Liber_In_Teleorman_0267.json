{
  "title": "Preotul Florin Danu de la Lada caută „Iepuraș\" pentru bucuria copiilor din parohie",
  "content": "Cu o tradiție de 10 ani în apropierea sărbătorii Învierii Domnului, comunitatea din Parohia Lada, Teleorman lansează o nouă invitație către cei care vor să facă o faptă bună și să devină „Iepuraș” pentru copiii din zonă. Mesajele pot fi trimise pe WhatsApp, la numărul de telefon 0765320643.\n\nPreotul Florin Danu, paroh la Parohia Lada, a subliniat importanța acestei inițiative, care a reușit de-a lungul anilor să aducă multe bucurii pentru cei mici din comunitate.\n\n„Deja tradiție de 10 ani, în apropierea sărbătorii Învierii Domnului, am reușit cu ajutorul dumneavoastră să facem peste 100 de bucurii pentru copiii din comunitatea noastră”, a spus preotul Florin Danu.\n\nConform procedurii, copiii au scris câte o scrisoare cu dorințele lor, iar preotul le va împărți. Oamenii care vor să ajute își aleg o scrisoare și pregătesc un pachețel corespunzător dorințelor exprimate de cei mici.\n\nAceastă inițiativă reprezintă un exemplu de solidaritate și implicare comunitară, evidențiind importanța sprijinului reciproc și a generozității în beneficiul celor mai mici și mai nevoiași din comunitate.",
  "metadata": {
    "original_file": "Liber_In_Teleorman_0267.html"
  }
}