{
  "title": "În numai o zi, 25 de teleormăneni, veniți din \"zona roșie\", au intrat în carantină. Amendă de 5.000 de lei pentru că nu a respectat condițiile izolării",
  "content": "În momentul de față, Direcția de Sănătate Publică Teleorman monitorizează 2.629 de persoane aflate în izolare la domiciliu și supraveghere epidemiologică pasivă. La nivelul județului, 36 de persoane sunt în carantină instituționalizată (25 de persoane au intrat au intrat în carantină, în ultimele 24 de ore, venind din „zona roșie”). Astăzi, 26.03.2020, o persoană aflată în caractină a încheiat perioada de 14 zile și a fost transportată la domiciliu.\n\nMiercuri, 25 martie, în urma activităților efectuate pentru verificarea respectării măsurilor instituite pentru prevenirea răspândirii COVID-19, polițiștii au identificat o persoană care nu a respectat condițiile izolării la domiciliu, aceasta fiind sancționată contravențional cu amendă în valoare de 5.000 lei și condusă într-un centru de carantină din județ.\n\n„În prezent, două persoane se află internate în spital la Turnu Măgurele și Zimnicea. Situația prezentată este corespunzătoare datei de 26 martie a.c., ora 14:00”, se arată într-un comunicat al CJSU Teleorman.",
  "metadata": {
    "original_file": "Informatia_De_Teleorman_0058.html"
  }
}