{
  "title": "Primăria Zimnicea pune la dispoziția cetățenilor o aplicație pentru sesizări online | Cronica de Teleorman / Ştiri din Teleorman şi nu numai",
  "content": "După instalarea unui sistem de monitorizare video achiziționat printr-o finanțare prin Programul Național de Redresare și Reziliență (PNRR), Primăria Zimnicea anunță lansarea unei aplicații pentru depunerea de sesizări online prin intermediul căreia cetățenii pot semnala acte de vandalism, furturi, probleme tehnice sau orice alte situații care necesită intervenție sau verificare. \n\n \n\n DIGITALIZAREA NE ADUCE MAI APROAPE , prin aplicația informatică care permite oricărui cetățean să trimită o sesizare online. \n\n \n\n Primarul orașului Zimnicea, dl Petre Pârvu, informează cetățenii că odată cu instalarea noului sistem de supraveghere video din orașul nostru s-a implementat și o aplicație / sistem informatic pentru depunere sesizări online. Acest sistem marchează o nouă etapă în eforturile noastre de a îmbunătăți accesibilitatea și eficiența serviciilor pentru comunitatea noastră. \n\n Prin intermediul acestei platforme, utilizatorii pot depune sesizări cu privire la incidente precum acte de vandalism, furturi, probleme tehnice sau orice altă problemă ce necesită intervenție sau verificarea. Utilizatorii pot selecta locul unde se află problema și pot atașa fotografii, documente sau clipuri video, pentru a ajuta la o identificare rapidă și precisă a problemei. \n\n Pe site-ul oficial al instituției noastre, www.orasulzimnicea.ro , găsiți secțiunea sesizări camere supraveghere www.sesizari.orasulzimnicea.ro , unde puteți vizualiza amplasamentul camerelor de supraveghere pe teritoriul orașului și puteți depune sesizările online. \n\n Utilizatorii pot selecta locul unde se află problema și pot atașa fotografii, documente sau clipuri video, pentru a ajuta la o identificare rapidă și precisă a problemei.",
  "metadata": {
    "original_file": "Cronica_De_Teleorman_0155.html"
  }
}