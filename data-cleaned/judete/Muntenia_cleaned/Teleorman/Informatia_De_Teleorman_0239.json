{
  "title": "Accident mortal, în comuna Lada. O femeie a decedat pe loc, iar soţul şi un copil de 15 ani au suferit multiple traumatisme",
  "content": "O femeie de 49 de ani a murit pe loc în urma unui accident teribil petrecut pe raza satului Lada, comuna Tătărăşti de Jos. Soţul acesteia, în vârstă de 52 de ani, conducător autor, a suferit un traumatism toracic şi s-a ales cu mai multe coaste rupte, fiind transportat la Spitalul de Urgenţă din Alexandria. La UPU va fi adus şi un minor de 15 ani, pasager pe locul din dreapta al autoturismului, acesta fiind diagnosticat cu traumatism toracic şi leziuni la nivelul membrelor.\n\nPotrivit poliţiştilor, unul dintre conducătorii auto, un bărbat de 62 de ani, din Bucureşti, la ieşire de pe un drum comunal pe DJ 504, nu a respectat semnificaţia indicatorului cedează trecerea şi a intrat în plin în vehicului ce se deplasa regulamentar. Impactul a fost atât de puternic, încât femeie a rămas blocată între fiarele contorsionate ale maşinii. Pentru scoaterea trupului neînsufleţit, a fost necesară intervenţia echipei de descarcerare.\n\nÎn cauză, oamenii legii au deschis dosar penal pentru săvârşirea infracţiunii de ucidere din culpă.",
  "metadata": {
    "original_file": "Informatia_De_Teleorman_0239.html"
  }
}