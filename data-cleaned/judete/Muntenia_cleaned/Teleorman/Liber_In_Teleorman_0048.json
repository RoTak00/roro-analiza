{
  "title": "Pe cine votează Liviu Dragnea la prezidențiale",
  "content": "Liviu Dragnea – fost șef al PSD a făcut o declarație surprinzătoare cu privire la alegerile prezidențiale, susținând că sistemul politic lucrează pentru a-l propulsa pe George Simion în turul 2, facilitând astfel victoria lui Marcel Ciolacu. Dragnea afirmă că presa ar fi implicată într-o strategie de protejare a lui Ciolacu, mai ales în contextul scandalului Nordis.\n\nEl crede că singurii care pot contracara acest plan sunt votanții, iar Nicolae Ciucă ar putea fi candidatul capabil să strice scenariul prestabilit.\n\n“Asa cum era evident de mult timp, acum se adevereşte clar că tot sistemul lucrează ca Simion să fie împins în turul 2 al prezidenţialelor pentru ca Marcel Ciolacu să câştige funcţia de Preşedinte al României! Mai mult, presa cumpărată face eforturi disperate în a-l proteja pe Ciolacu de subiectul Nordis. Toate sforile sunt trase pentru ca turul 2 să fie între Ciolacu şi iepuraşul lui, Simion.\n\nSingurii care putem să le încurcăm planurile suntem noi, votanţii! Singurul om care poate să strice acest scenariu este Nicolae Ciucă. Dacă turul 2 va fi între Ciucă şi Ciolacu, atunci Ciucă va ieşi Preşedinte! De aceea se fac toate aceste jocuri pentru a-l împiedica să intre în turul 2.\n\nEu am decis să votez cu Nicolae Ciucă din motivele exprimate de-a lungul timpului şi cele pe care le-am exprimat în acest videoclip. Cine are încredere în mine, poate să mă urmeze!’, a spus Liviu Dragnea.",
  "metadata": {
    "original_file": "Liber_In_Teleorman_0048.html"
  }
}