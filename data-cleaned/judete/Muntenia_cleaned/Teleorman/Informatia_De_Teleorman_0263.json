{
  "title": "Incendiu puternic la Roşiori. 25 de pompieri de la Detaşamentele din Alexandria, Roşiori şi PL Dobroteşti au luptat cu focul",
  "content": "Noapte de foc pentru pompierii militari din Roşiorii de Vede, Alexandria şi de la Punctul de lucru din Dobroteşti. Aceştia au fost solicitaţi să intervină pentru stingerea unui incendiu izbucnit la un depozit de materiale de construcţii, la acoperişurile unor anexe gospodăreşti şi la o vulcanizare, situate în zona Gării de Est din municipiu. În total, 21 de pompieri, cu 6 autospeciale cu apă şi spumă, o echipă SMURD şi un echipaj ASCM s-au luptat cu flăcările ore bune.\n\nConform ISU Teleorman, depozitul a avut aproximativ 80% materiale de construcții feroase (fier beton, tablă, țevi de metal, etc.), câțiva paleți de ciment și adezivi, precum și o mică cantitate de material lemnos. În ceea ce privește vulcanizarea, focul s-a manifestat la nivelul acoperișului, acesta fiind distrus pe aproximativ 80 mp și la câteva cauciucuri de autoturisme depozitate în exterior. Se lucrează la lichidarea ultimelor focare, nefiind înregistrate victime până in acest moment. Din fericire nu au existat victime omeneşti.",
  "metadata": {
    "original_file": "Informatia_De_Teleorman_0263.html"
  }
}