{
  "title": "Suspiciune de Pestă Porcină în Peretu, cea mai mare comună din Teleorman. Autorităţile aşteaptă rezultatul buletinului de analiză",
  "content": "Pesta Porcină Africană se pare că a ajuns şi în comuna Peretu, cea mai mare localitate din judeţul Teleorman. Zilele trecute, un cetăţean a anunţat medicul veterinar din localitate despre faptul că în gospodăria sa un porc a murit. Imediat, în zonă au fost trimişi mai mulţi reprezentanţia ai DSVSA Teleorman, care au prelevat probe de la animalul găsit mort. Ulterior, probele au fost trimise către laboratorul de specilitate din Bucureşti. Până în momentul de faţă, analizele nu au confirmat prezenţa virusului în gospodăria din comuna Peretu.\n\nPotrivit reprezentanţilor DSVSA Teleorman, deocamdată, în localitatea Peretu, nu se poate vorbi de un focar de pesta porcină africană. Probele prelevate de la animalul mort au fost trimise către \n\n Institutul de Diagnostic și Sănătate AnimalaBucurești (IDSA) –Laboratorul National de referință pentru Pesta Porcină Africană (PPA). În tot acest timp, şi în ciuda informărilor medicilor veterinari, câteva sute de cetăţeni din comuna Peretu au hotărât sacrificarea tuturor suinelor din propriile gospodării.\n\nŞi de acestă dată, DSVSA Teleorman solicita sprijinul și înțelegerea cetățenilor pentru respectarea măsurilor impuse de autorități, având în vedere consecințele economice grave generate de apariția acestei boli. Orice suspiciune de boala trebuie anunțata imediat medicului veterinar din localitate, DSVSA Teleorman sau autorităților locale.",
  "metadata": {
    "original_file": "Informatia_De_Teleorman_0211.html"
  }
}