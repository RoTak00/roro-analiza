{
  "title": "Bărbat de 84 de ani, cetăţean elveţian, dispărut din Alexandria. Familia şi poliţiştii solicită sprijinul populaţiei",
  "content": "IPJ Teleorman solicită sprijinul cetăţenilor pentru identificarea unui bărbat în vârstă de 84 ani, reclamat ca fiind dispărut de pe raza municipiului Alexandria.\n\nBărbatul, HASPEL JOSEF , cetățean elvețian, născut la data de 18.12.1934, a plecat în mod voluntar de la domiciliul soției sale, din municipiul Alexandria, județul Teleorman, la data de 22.10.2019, în jurul orei 10:00 și nu s-a mai întors.\n\nAcesta nu cunoaște limba română și se folosește de două cârje pentru a se deplasa.\n• înălțime – 1,74 m, greutate 90 kg, ochii albaștri, dispuși oblic, picioare lungi, calviție, prezintă mai multe pete de culoare maronie la nivelul scalpului și cicatrici la nivelul ambilor genunchi, rezultate în urma unor intervenții medicale.\n\nÎn momentul plecării era îmbrăcat cu un pulover de culoare gri deschis, costum de culoare bleumarin, având în picioare adidași din pânză, de culoare neagră.\n\nDe asemenea, bărbatul avea asupra sa portmoneul cu actele de identitate emise de autoritățile elvețiene.\n\nPersoanele care pot furniza informaţii despre acesta sunt rugate să contacteze Inspectoratul de Poliţie Judeţean Teleorman la tel. 0247/407.164, 0247407166, 0247407006 – Biroul Urmăriţi, să informeze cea mai apropiată unitate de poliţie sau să sune la telefonul de urgenţă – 112 .",
  "metadata": {
    "original_file": "Informatia_De_Teleorman_0171.html"
  }
}