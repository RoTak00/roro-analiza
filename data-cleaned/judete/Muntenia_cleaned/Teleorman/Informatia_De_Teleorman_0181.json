{
  "title": "Accident pe E70, în comuna Vităneşti. Un copil de 3 ani şi părinţii acestuia au ajuns la Spital",
  "content": "Un copil de trei ani a suferit un traumatism facial şi a fost transportat la Spitalul de Urgenţă din Alexandria. În evenimentul rutier au mai fost răniţi şi părinţii acestuia, un bărbat de 41 de ani, şi o femeie în vârstă de 38 de ani, pasager pe locul din dreapta. Ambele victime au fost diagnosticate cu traumatism toracic iar potrivit medicilor starea lor de sănătate este una stabilă. Din cealaltă maşină implicată în coliziune, nicio persoană nu a avut de suferit\n\nAccidentul a avut loc în această seară, la intersecţia pe E 70 cu DJ 506, în localitatea Vităneşti, iar din primele informaţii, neacordarea de prioritate a fost cauza evenimentului rutier.\n\nPotrivit IPJ Teleorman, un tânăr în vârstă de 29 de ani din localitatea Vităneşti, în timp ce conducea un autoturism pe DJ 506, la intersecția cu DN 6 nu a respectat semnificația indicatorului „Oprire” și nu a acordat prioritate de trecere unui autoturism condus regulamentar, din direcția Alexandria către București, de către un bărbat în vârstă de 54 de ani, domiciliat în municipiul București, intrând în coliziune cu acesta.\n\nÎn cauză a fost întocmit dosar penal sub aspectul săvârșirii infracțiunii de vătămare corporală din culpă, urmând ca la finalizarea cercetărilor să fie propusă soluție prin Parchet.",
  "metadata": {
    "original_file": "Informatia_De_Teleorman_0181.html"
  }
}