{
  "title": "Cercetați pentru lovire sau alte violențe, reținuți de polițiști | Cronica de Teleorman / Ştiri din Teleorman şi nu numai",
  "content": "Polițiștii din cadrul Secției 4 poliție rurală Roșiori de Vede au dispus reținerea a doi bărbați de 56 și 58 de ani, ambii din comuna Crângeni, județul Teleorman, cercetați în cadrul unui dosar penal întocmit sub aspectul săvârșirii infracțiunii de lovirea sau alte violențe.\n\nÎn fapt, în ziua de 24 august a.c., în jurul orei 20:50, în timp ce se aflau pe islazul comunei Crângeni, ar fi exercitat acte de violență asupra unui bărbat în vârstă de 48 de ani, din localitate, folosind un obiect ascuțit.\n\nÎn urma administrării probatoriului, polițiștii au dispus reținerea persoanelor cercetate, bărbații fiind introduși în Centrul de reținere și arestare preventivă din cadrul I.P.J. Teleorman.\n\nCercetările sunt continuate sub supravegherea Parchetului de pe lângă Judecătoria Roșiori de Vede.",
  "metadata": {
    "original_file": "Cronica_De_Teleorman_0087.html"
  }
}