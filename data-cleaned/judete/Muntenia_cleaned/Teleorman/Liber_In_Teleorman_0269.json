{
  "title": "Cum arată modulele celor pe care Primăria Alexandria i-a mutat din oraș lângă cimitir",
  "content": "S-a discutat mult în urma deciziei luată, în 2019, de autoritățile locale în legătură cu locuințele modulare sociale mutate în apropierea cimitirului. Acum, la 5 ani distanță, TR Administrare Imobile a făcut publice câteva imagini tulburătoare. Fotografiile arată în ce stare deplorabilă se află o parte din aceste locuințe, care ar trebui să ofere un adăpost decent oamenilor care nu au prea mari posibilități.\n\nImaginile arată cum unii locatari au transformat aceste locuințe în adevărate spații insalubre.\n\n„Așa arată, astăzi, o parte din locuințele modulare sociale. Sunt imagini greu de privit, dar care arată modul în care unii oameni aleg să păstreze niște bunuri care nu le aparțin, bunuri care le-au fost date spre folosință.\n\nLocuințele modulare vor fi reparate, însă costurile vor fi suportate de cei care au provocat distrugeri”, a transmis TR Adinistrare Imobile.\n\nReamintim că în jur de 100 de persoane, majoritatea de etnie rromă, locuiesc, începând din iunie 2019, la periferia orașului, gard în gard cu Cimitirul Eroilor, după ce blocurile B-uri, în care acestea locuiau, au fost incluse în categoria clădirilor de mare risc seismic, iar condițiile erau și acolo de nedescris în cuvinte. 35 de containere tip apartament cu două camere și 30 de containere tip garsonieră se găsesc acum izolate de lume, la ieșirea din oraș, pentru care Primăria Alexandria a plătit 1.273.550 lei.\n\nConsilierul lui Victor Drăgușin, surprins în timp ce duce oameni cu taxi-ul la vot\n\nS-au montat containerele pentru oamenii de la marginea Alexandriei…",
  "metadata": {
    "original_file": "Liber_In_Teleorman_0269.html"
  }
}