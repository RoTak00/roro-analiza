{
  "title": "Femeie din Roșiori de Vede, cercetată pentru tâlhărie, reținută polițiști | Cronica de Teleorman / Ştiri din Teleorman şi nu numai",
  "content": "Polițiștii din cadrul Poliției municipiului Roșiori de Vede au dispus reținerea unei femei în vârstă de 28 de ani, din localitate, cercetată în cadrul unui dosar penal întocmit sub aspectul săvârșirii infracțiunii de tâlhărie calificată.\n\nÎn seara de 27 noiembrie a.c., în jurul orei 19:00, polițiștii au fost sesizați prin apel la numărul unic pentru apeluri de urgență 112, despre faptul că unui tânăr i-ar fi fost sustras telefonul mobil.\n\nDin primele cercetări a reieșit faptul că, în timp ce un tânăr de 24 de ani se afla pe strada Mărășești, din municipiul Roșiori de Vede, i-ar fi fost smuls din mână telefonul mobil de o persoană necunoscută de sex feminin, după care aceasta ar fi fugit într-o direcție necunoscută.\n\nDin verificările efectuate, a fost identificată femeia în cauză, în vârstă de 28 de ani, din municipiul Roșiori de Vede.\n\nÎn urma administrării probatoriului, a fost dispusă măsura reținerii, femeia fiind introdusă în Centrul de reținere și arestare preventivă din cadrul I.P.J. Giurgiu.\n\nCercetările continuă sub coordonarea Parchetului de pe lângă Judecătoria Roșiori de Vede.",
  "metadata": {
    "original_file": "Cronica_De_Teleorman_0017.html"
  }
}