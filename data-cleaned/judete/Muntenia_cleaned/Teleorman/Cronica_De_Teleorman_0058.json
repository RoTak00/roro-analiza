{
  "title": "IPJ Teleorman: Rezultatele perchezițiilor privind nerespectarea regimului armelor și munițiilor, în județul Teleorman | Cronica de Teleorman / Ştiri din Teleorman şi nu numai",
  "content": "IPJ Teleorman: În această dimineață, polițiști din cadrul Biroului Arme, Explozivi și Substanțe Periculoase din cadrul Inspectoratului de Poliție Județean Teleorman, sub coordonarea Direcției Arme, Explozivi și Substanțe Periculoase – I.G.P.R., au pus în executare 5 mandate de percheziție domiciliară, pe raza județului Teleorman.\n\nÎn urma activităților desfășurate, polițiștii au descoperit și ridicat de la domiciliile celor percheziționați, 5 arme neletale, cu aer comprimat, 3 dintre ele cu calibru 4,5 mm, una cu calibru 5,5 mm, iar altă armă fără elemente de identificare (+ o cutie cu 250 diaboluri).\n\nLa una dintre locații nu s-a găsit arma căutată, însă au fost găsite două arme la altă locație.\n\nÎn cauză, se efectuează cercetări sub aspectul săvârșirii infracțiunii de nerespectarea regimului armelor și al munițiilor.",
  "metadata": {
    "original_file": "Cronica_De_Teleorman_0058.html"
  }
}