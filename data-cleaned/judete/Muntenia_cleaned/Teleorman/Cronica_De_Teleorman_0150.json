{
  "title": "UN NOU MEDIC SPECIALIST LA SPITALUL ORĂȘENESC ZIMNICEA | Cronica de Teleorman / Ştiri din Teleorman şi nu numai",
  "content": "Luminița Trancă, medic specilist în medicina de urgență și medicina internă s-a alăturat echipei de de cadre medicale a Spitalului Orășenesc Zimnicea.\n\n„Eforturile noastre de a crește calitatea actului medical în Spitalul Orășenesc Zimnicea nu rămân nerăsplătite iar investițiile făcute în ultimii 4 ani în Spitalul nostru încep să își arate roadele! Este o mare bucurie să vă anunțăm că încă un medic a acceptat să facă parte din echipa medicală a Spitalului Orășenesc Zimnicea, doamna LUMINIȚA TRANCĂ alăturându-se echipei noastre în calitate de medic specialist în specialitățile medicină de urgență și medicină internă. Având o vastă experiență și dedicare față de sănătatea și bunăstarea pacienților, suntem siguri că doamna doctor Luminița Trancă va aduce o contribuție semnificativă la îmbunătățirea serviciilor noastre medicale și la îngrijirea pacienților din comunitatea noastră”, a declarat primarul Petre Pârvu.",
  "metadata": {
    "original_file": "Cronica_De_Teleorman_0150.html"
  }
}