{
  "title": "O minoră internată la o unitate medicală din Videle, violată de un asistent social",
  "content": "Polițiștii din cadrul Secției 9 Poliție rurală Videle, sprijiniți de luptători ai Serviciului pentru Acțiuni Speciale, polițiști ai Serviciului de Investigare a Criminalității Economice și polițiști ai Serviciului Criminalistic – poliția canină, sub coordonarea procurorului din cadrul Parchetului de pe lângă Judecătoria Videle, au pus în executare două mandate de percheziție domiciliară la locuințele a doi bărbați, de 28 și 36 de ani.\n\nÎn fapt, la data de 21 iunie a.c., în jurul orei 15:20, polițiștii din cadrul Secției 9 Poliție rurală Videle au fost sesizați de un asistent social din cadrul unei unități medicale, despre faptul că o minoră internată în unitatea respectivă, ar fi fost victima unui viol, în trecut.\n\nDin verificările efectuate a reieșit faptul că, persoana bănuită de comiterea infracțiunii de viol ar fi un bărbat, de 28 de ani.\n\nPolițiștii din cadrul Secției 9 Poliție rurală Videle au extins urmărirea penală și pentru săvârșirea infracțiunii de nedenunțare, săvârșită de un bărbat de 36 de ani.\n\nLa data de 26 noiembrie a.c., față de cei doi bărbați cercetați a fost dispusă măsura reținerii, pentru 24 de ore.\n\nLa data de 27 noiembrie a.c., judecătorul de drepturi și libertăți din cadrul Judecătoriei Videle a dispus arestarea preventivă a bărbatului de 28 de ani, pentru 30 de zile.\n\nÎn urma celor două percheziții domiciliare efectuate, la data de 26 noiembrie a.c., au fost ridicate mai multe bunuri pentru continuarea cercetărilor, potrivit IPJ Teleorman.",
  "metadata": {
    "original_file": "Liber_In_Teleorman_0040.html"
  }
}