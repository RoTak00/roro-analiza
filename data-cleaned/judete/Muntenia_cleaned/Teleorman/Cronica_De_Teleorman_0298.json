{
  "title": "Teleorman: 23 de percheziţii într-un dosar de infracţiuni economice | Cronica de Teleorman / Ştiri din Teleorman şi nu numai",
  "content": "Poliţiştii au descins, luni, la 23 de adrese din Teleorman pentru percheziţii într-un dosar pe linie economico-financiară, fiind puse în aplicare mai multe mandate de aducere.\n\n„Poliţişti din cadrul structurilor de investigare a criminalităţii economice, investigaţii criminale, criminalistică, arme, explozivi şi substanţe periculoase, acţiuni speciale şi ordine publică din Teleorman efectuează 23 de percheziţii domiciliare, într-un dosar pe linie economico-financiară”, precizează IPJ Teleorman.\n\nDosarul este instrumentat de poliţişti din cadrul Serviciului de Investigare a Criminalităţii Economice Teleorman, sub coordonarea unui procuror de la Parchetul de pe lângă Judecătoria Roşiori de Vede.\n\nSunt puse în aplicare mai multe mandate de aducere.\n\nSuportul de specialitate este asigurat de Direcţia Operaţiuni Speciale din Poliţia Română.",
  "metadata": {
    "original_file": "Cronica_De_Teleorman_0298.html"
  }
}