{
  "title": "Pesta Porcină se extinde, în judeţul Teleorman. Virusul a fost confirmat pe fondul de vânătoare din localităţile Sfinţeşti şi Cucuieţi",
  "content": "Direcția Sanitară Veterinară și pentru Siguranța Alimentelor (DSVSA) Teleorman informează asupra faptului că, Institutul de Diagnostic și Sănătate Animala București (IDSA) – Laboratorul National de referință pentru Pesta Porcină Africană (PPA), a confirmat prezenta virusului acestei boli, în probele prelevate de la un mistreț găsit mort în fondul Cinegetic 19 Sfinţeşti, precum și de la un mistreț găsit mort, în fondul FV 21 din satul Cucuieti.\n\nPotrivit DSVSA Teleorman, situaţia pestei porcine africane la porcii domestici din exploataţiile nonprofesionale din judeţ se prezintă astfel: 48 de localităţi afectate, unde s-au neutralizat prin metoda alternativă de îngropare 253 de porci morţi şi 6.875 porci ucişi. În comunicatul de presă se mai arată că, în 16 localităţi de pe raza judeţului Teleorman, 4.742 de animale au fost ucise, acestea provenind din 1.131 de gospodării.\n\nTotodată, DSVSA Teleorman informează că ESTE INTERZISĂ COMERCIALIZAREA, ÎNSTRĂINAREA SAU MIȘCAREA SUB ORICE FORMĂ A PORCILOR VII, A CĂRNII ȘI PRODUSELOR DIN CARNE DE PORC PROVENITE DIN ZONELE DE RESTRICȚIE, CA URMARE A EVOLUȚIEI VIRUSULUI PESTEI PORCINE AFRICANE (PPA).\n\nÎn acelaşi timp, instituţia precizează că niciun târg săptămânal de pe raza judeţului Teleorman nu are autorizaţie de funcţionare şi nu poate funcţiona.",
  "metadata": {
    "original_file": "Informatia_De_Teleorman_0204.html"
  }
}