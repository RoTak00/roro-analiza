{
  "title": "Locomotiva unui tren de persoane a deraiat la ieşire din staţia Zăvestreni | Cronica de Teleorman / Ştiri din Teleorman şi nu numai",
  "content": "“În cursul acestei dimineți, 22 decembrie 2023, la ieșire din stația Zăvestreni, în zona macazului, s-a produs deraierea de o osie a locomotivei trenului R 9304 Roșiori Nord – București Basarab”, a transmis CRF Călători. \n\n Potrivit sursei citate, călătorii au fost în afara oricărui pericol, fiind preluați cu automotoare îndrumate din stația București de către CFR Călători.\n\n“La fața locului s-au deplasat reprezentanții autorităților care anchetează cauzele producerii acestui accident conform reglementărilor în vigoare, precum și echipa de intervenție feroviară pentru eliberarea gabaritului. Circulația celorlalte trenuri este temporar întreruptă în zona afectată și se va desfășura, în funcție de măsurile operative stabilite și dispuse de managerul infrastructurii feroviare – CFR SA.\n\nAu fost afectate mai multe trenuri de călători, care staționează în gările adiacente, până la redeschiderea circulației (72, 9900,10090, 11500,1594, 79, 11612, 9002, 11614), potrivit CFR Infrastructură.",
  "metadata": {
    "original_file": "Cronica_De_Teleorman_0173.html"
  }
}