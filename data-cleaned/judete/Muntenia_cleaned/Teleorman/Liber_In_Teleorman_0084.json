{
  "title": "„Razie” la Turnu Măgurele: Acțiunile vizează prevenirea și combaterea situațiilor de risc",
  "content": "Astăzi, 16 octombrie, începând cu ora 18:00, în județul Teleorman, pe raza municipiului Turnu Măgurele, au fost organizate acțiuni cu efective mărite, tip „Razie”, pentru asigurarea unui climat optim de ordine și siguranță publică.\n\nÎn cadrul acțiunilor sunt angrenați polițiști din cadrul structurilor de ordine publică, poliție rutieră, investigații criminale, luptători ai Serviciului pentru Acțiuni Speciale, un echipaj canin pentru intervenție specifică și jandarmi din cadrul Inspectoratului de Jandarmi Județean Teleorman.\n\nAcțiunile vizează prevenirea și combaterea situațiilor de risc, prevenirea și combaterea faptelor antisociale comise cu violență, depistarea persoanelor urmărite în temeiul legii și depistarea participanților la traficul rutier care încalcă normele legale privind circulația pe drumurile publice.\n\nLa finalul acțiunilor, Inspectoratul de Poliție Județean Teleorman va oferi informațiile care pot fi făcute publice.\n\nAstfel de activități vor continua și în perioada următoare, în întreg județul, pentru asigurarea unui climat corespunzător de ordine și siguranță publică pentru toți cetățenii.",
  "metadata": {
    "original_file": "Liber_In_Teleorman_0084.html"
  }
}