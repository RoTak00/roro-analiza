{
  "title": "Microbuz plin cu călători, răsturnat pe DJ 701. Şoferul a decedat. Alţi şase pasageri au fost răniţi",
  "content": "UPDATE! ISU Teleorman precizează că, în accidentul rutier, au fost rănite nouă persoane. Opt victime au fost transportate la Spitalul Judeţean din Alexandria (şapte de la locul evenimentului si una de la domiciliu), iar o altă femeie a refuzat transportul la spital, după ce a fost asistată medical.\n\nŞase persoane au fost transportate de urgenţă la Spitale din Videle şi Alexandria, după ce microbuzul în care se aflau s-a răsturnat. În evenimentul rutier petrecut pe DJ 701, între localităţile Scurtu Mare şi Slăvești, un bărbat de 46 de ani, din Roata de Jos, judeţul Giurgiu, şi-a pierdut viaţa, este vorbe despre şoferul mijlocului de transport.\n\nPotrivit IPJ Teleorman, cauza principală ar fi neadaptarea vitezei la condiţiile de drum, moment în care şoferul a pierdut controlul asupra direcției de mers iar microbuzul s-a izbit de un stâlp de electricitate.\n\nAvând în vedere numărul ocupanţilor, 17 la număr, pentru eficientizarea misiunii de răspuns, la nivelul județului a fost activat Planul Roșu de Intervenție care presupune suplimentarea resurselor medicale la fata locului. \n\n \n\n Conform ISU Teleorman, în zonă s-au deplasat trei autospeciale de stingere cu modul de descarcarare, o autospecială pentru transport victime multiple, cinci ambulanţe SMURD și trei echipaje din cadrul Serviciului Județean de Ambulanţă.",
  "metadata": {
    "original_file": "Informatia_De_Teleorman_0145.html"
  }
}