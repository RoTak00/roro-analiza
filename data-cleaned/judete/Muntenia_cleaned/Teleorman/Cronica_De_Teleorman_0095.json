{
  "title": "Incendiu la un depozit de mobilă, în zona stației CFR din Alexandria / Video | Cronica de Teleorman / Ştiri din Teleorman şi nu numai",
  "content": "Incendiu la un depozit de mobilă din municipiul Alexandria! Pompierii au intervenit în după amiaza zilei de vineri, 9 august, la stingerea unui incendiu izbucnit la un depozit de mobilă situate în municipiul Alexandria, în fața stației CFR, peste calea ferată. \n\n \n\n La fața locului s-a intervenit cu două autospeciale de stingere și o ambulanță SMURD. Din primele date, părea că incendiul se manifestă într-o încăpere de la etajul I-îi al clădirii.\n\nDupă ce focul a fost lichidat, s-a acționat cu electroventilatoarele pentru evacuarea fumului din clădire. Flăcările s-au manifestat într-o încăpere, folosită ca birou, unde se aflau mai multe materiale plastice și câteva elemente de mobilier. \n\n Pompierii au reușit să-l stingă în limitele găsite, fără ca acesta să se propage și la alte bunuri materiale, potrivit ISU Teleorman. Nu au fost înregistrate victime.\n\nEvenimentul a fost gestionat de patru echipaje de salvatori, cu două autospeciale de stingere, o autospecială de intervenție și salvare de la înălțime și o ambulanță SMURD.\n\nValoarea pagubelor, a bunurilor salvate și cauza probabilă de incendiu vor fi stabilite la finalizarea în totalitate a intervenției.",
  "metadata": {
    "original_file": "Cronica_De_Teleorman_0095.html"
  }
}