{
  "title": "Primăria Municipiului Alexandria: Persoanele cu dizabilități care au primit loc de parcare cu titlu gratuit, vor fi verificate | Cronica de Teleorman / Ştiri din Teleorman şi nu numai",
  "content": "Primăria Municipiului Alexandria anunță că în ședința consiliului local din data de 25 septembrie, \n\n va fi supus la vot un proiect de hotărare potrivit căruia persoanele care dețin un loc de parcare cu titlu gratuit, destinat persoanelor cu handicap, vor fi verificate periodic dacă locuiesc efectiv la adresa unde a fost atribuit locul de parcare. \n\n \n\n În acest sens, vor fi efectuate două verificări, la date aleatorii, iar în situația în care, în urma verificărilor efectuate, se constată că persoana respectivă nu locuiește efectiv la adresa unde a fost atribuit locul de parcare, contractul de folosință gratuită va fi reziliat de drept. \n\n Verificările mai sus-menționate vor fi efectuate de către o comisie constituită prin Dispoziția Primarului, alcătuită din doi reprezentanți ai Serviciului Patrimoniu din cadrul Primăriei Alexandria.",
  "metadata": {
    "original_file": "Cronica_De_Teleorman_0070.html"
  }
}