{
  "title": "Alegeri parlamentare 2024. Un alegător și-a fotografiat buletinul de vot în cabina de votare",
  "content": "Alegeri parlamentare 2024. Structurile Ministerului Afacerilor Interne (MAI) au anunțat, duminică, raportarea invidentelor la vot. Până în prezent, un alegător a fost sancționat după ce și-a fotografiat buletinul de vot în cabina de votare. Alegătorul a primit un avertisment, iar votarea în respectiva secție s-a desfășurat ulterior fără alte incidente.\n\n„Am revenit cu informații despre activitățile desfășurate de structurile MAI din județul Teleorman în contextul procesului de vot.\n\nPână acum, nu au fost înregistrate incidente deosebite.\n\nAu fost primite 5 sesizări de posibile incidente electorale. Dintre acestea doar una s-a confirmat.\n\nA fost aplicat un avertisment pentru o contravenție legată de procesul electoral, respectiv pentru fotografierea buletinului de vot în incinta cabinei de votare.\n\nPentru orele următoarele, efectivele M.A.I. din județul Teleorman își vor concentra misiunile pe meținerea ordinii și siguranței publice, cu precădere în zona secțiilor de votare pentru ca procesul de vot să decurgă fără probleme.\n\nSesizați orice încălcare a legii electorale la 112!”, au transmis reprezentanții CENTRULUI DE COMUNICARE JUDEȚEAN TELEORMAN.",
  "metadata": {
    "original_file": "Liber_In_Teleorman_0037.html"
  }
}