{
  "title": "Schimbări la vârful IPJ Teleorman. Comisarul șef de poliție Bogdan Petrică a fost numit adjunct al şefului Poliției din judeţ",
  "content": "Comisarul șef de poliție Bogdan Petrică a fost numit în funcția de adjunct al șefului Inspectoratului de Poliție Județean Teleorman, printr-o dispoziție semnată de către Inspectorul General al Poliției Române.\n\nOrdinul a intrat în vigoare începând de astăzi, 10 februarie 2020, iar până la numirea în noua funcţie, Bogdan Petrică a ocupat funcţia de şef birou- Serviciul Arme, Explozivi şi Substanţe Periculoare din cadrul IPJ Teleorman.\n\nPotrivit deciziei, acesta este împuternicit, pe o perioadă de maximum 6 luni, să îndeplinească atribuţiile funcţiei de adjunct al şefului Inspectoratului de Poliţie Judeţean Teleorman pe linie de ordine publică.",
  "metadata": {
    "original_file": "Informatia_De_Teleorman_0108.html"
  }
}