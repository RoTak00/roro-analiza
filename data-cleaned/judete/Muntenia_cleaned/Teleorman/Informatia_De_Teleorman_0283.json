{
  "title": "Trafic rutier blocat, la intrare în comuna Băbăiţa. Apa pe şosea măsoară 60 de cm, iar circulaţia a fost deviată",
  "content": "Din cauza preciptaţiilor abundente căzute în ultimele zile şi a scurgerilor de pe versanţi, pe DJ 612, între localităţile Orbeasca şi Băbăiţa, apa a pătruns pe carosabil, măsurând aproximativ 60 de cm.\n\nÎn acest moment, poliţia şi administratorul drumului au decis să blocheze traficul la intrarea în comuna Băbăiţa, în zona podului de peste pârâul Clănița. Doar autovehiculelor mari le este permisă trecerea. Pentru autoturismele mici, circulaţia a fost deviată pe ruta DJ 506, Vităneşti-Măgura-Merișani-Băbăița.",
  "metadata": {
    "original_file": "Informatia_De_Teleorman_0283.html"
  }
}