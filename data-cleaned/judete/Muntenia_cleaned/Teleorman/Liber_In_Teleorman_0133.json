{
  "title": "Scandal în Alexandria: Conflict violent în trafic, aproape de spitalul județean",
  "content": "Polițiștii din Alexandria au intervenit astăzi, în jurul orei 14:25, după ce un apel la 112 a semnalat un conflict spontan între mai multe persoane în zona Spitalului Județean Alexandria. Potrivit informațiilor preliminare, scandalul ar fi izbucnit în urma unei șicanări în trafic, iar patru persoane, cu vârste cuprinse între 32 și 39 de ani, ar fi fost implicate în altercație.\n\n„Polițiștii din Alexandria au intervenit prompt în cazul unui apel 112, primit astăzi, în jurul orei 14:25, fiind solicitați pentru aplanarea unui conflict spontan, izbucnit între mai multe persoane, în zona spitalului județean.\n\nCercetările preliminare conturează ipoteza că scandalul ar fi izbucnit în urma unei șicanări în trafic, fiind implicate patru persoane, cu vârste cuprinse între 32 și 39 de ani, care s-ar fi agresat fizic reciproc.\n\nTotodată, una dintre ele ar fi provocat distrugeri unui autoturism.\n\nÎn cauză a fost întocmit dosar penal sub aspectul săvârșirii infracțiunilor de distrugere și lovirea sau alte violențe, cercetările fiind continuate sub coordonarea Parchetului de pe lângă Judecătoria Alexandria”, a transmis IPJ Teleorman.",
  "metadata": {
    "original_file": "Liber_In_Teleorman_0133.html"
  }
}