{
  "title": "Probele orale de la Bacalaureat nu se mai susțin! Se schivalează cu notele din liceu | Cronica de Teleorman / Ştiri din Teleorman şi nu numai",
  "content": "Probele de competențe de la Bacalaureat 2023 se echivalează cu notele din timpul liceului, iar evaluarea de clasa a VI-a ar urma să nu se mai organizeze, potrivit unui proiect de Ordonanță de Urgență publicat de Ministerul Educației, vineri, 9 mai, în contextul celor mai mari proteste ale profesorilor în ultimii 18 ani. \n\n Ordonanța de urgență mai prevede anularea pentru anul acesta a evaluării naționale a elevilor de clasa a VI-a și anularea probei practice din examenul de titularizare 2023. \n\n \n\n Anunțul oficial făcut de Ministerul Educației, site-ul instituției , vineri, 9 mai:\n\nPentru a proteja interesele legitime ale elevilor, Ministerul Educației a inițiat proiectul de ordonanță de urgență pentru instituirea unor măsuri privind buna funcționare a sistemului de învățământ în anul școlar 2022 – 2023, în ceea ce privește organizarea examenului național de bacalaureat, a evaluării elevilor prin două probe transdisciplinare: limbă și comunicare, matematică și științe, la finalul clasei a VI-a și a concursului național de ocupare a posturilor didactice de predare din învățământul preuniversitar.",
  "metadata": {
    "original_file": "Cronica_De_Teleorman_0253.html"
  }
}