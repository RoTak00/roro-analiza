{
  "title": "Un individ a lovit o angajată într-o benzinărie din Peretu",
  "content": "Polițiștii din cadrul Secției 4 Poliție rurală Roșiori de Vede au dispus reținerea unui bărbat de 44 de ani, din comuna Peretu, cercetat în cadrul unui dosar penal întocmit sub aspectul săvârșirii infracțiunii de lovirea sau alte violențe.\n\nDin cercetări a reieșit faptul că, în noaptea de 3 ianuarie a.c., în jurul orei 00:50, în timp ce se aflau în incinta unei benzinării, din comuna Peretu, bărbatul ar fi lovit cu pumnii în zona feței o angajată a societății respective (femeie de 21 de ani, din localitate).\n\nÎn urma administrării probatoriului, față de bărbat a fost dispusă măsura reținerii, acesta fiind introdus în Centrul de reținere și arestare preventivă din cadrul I.P.J. Olt.\n\nCercetările continuă sub coordonarea Parchetului de pe lângă Judecătoria Roșiori de Vede.",
  "metadata": {
    "original_file": "Liber_In_Teleorman_0022.html"
  }
}