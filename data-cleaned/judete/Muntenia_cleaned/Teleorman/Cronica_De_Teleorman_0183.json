{
  "title": "Șofer reținut pentru că a condus băut și cu permisul suspendat | Cronica de Teleorman / Ştiri din Teleorman şi nu numai",
  "content": "Polițiștii din cadrul Serviciului Rutier Teleorman au întocmit dosar penal sub aspectul săvârșirii infracțiunilor de conducerea unui vehicul pe drumurile publice având dreptul de a conduce suspendat și refuzul de a se supune prelevării de mostre biologice necesare în vederea stabilirii alcoolemiei și efectuează cercetări. \n\n \n\n Potrivit IPJ Teleorman, bărbatul a fost reținut.\n\n„În noaptea de 26/27 noiembrie a.c., polițiștii din cadrul Serviciului Rutier Teleorman au depistat un tânăr din municipiul Drăgășani, județul Vâlcea, care conducea un autoturism pe DN 51, în localitatea Smârdioasa, deși avea dreptul de a conduce suspendat, fapt stabilit în urma verificărilor efectuate în bazele de date ale Poliției Române.\n\nÎn urma testării cu aparatul etilometru, a rezultat o valoare de 0,54 mg/l alcool pur în aerul expirat, tânărul refuzând recoltarea de probe biologice necesare în vederea stabilirii alcoolemiei.\n\nÎn cauză a fost întocmit dosar penal, urmând ca la finalizarea cercetărilor să fie propusă soluție prin Parchetul de pe lângă Judecătoria Zimnicea”, transmite IPJ Teleorman. .",
  "metadata": {
    "original_file": "Cronica_De_Teleorman_0183.html"
  }
}