{
  "title": "La loc comanda! Comisarul şef de poliţie Valentin Dumitraşcu revine în fruntea IPJ Teleorman",
  "content": "Comisarul şef de poliţie Valentin Dumitraşcu revine la conducerea Inspectoratului de Poliţie Judeţean Teleorman, după ce, în urmă cu două luni de zile, acesta a fost împuternicit să preia şefia IPJ Dâmboviţa.\n\nPotrivit unui comunicat de presă al Poliţiei Române, începând cu data de 23 decembrie 2019, domnului comisar-șef de poliție Dumitrașcu Gheorghe Valentin – inspector șef al Inspectoratului de Poliție Județean Teleorman i-a încetat detașarea dispusă anterior prin ordin al ministrului afacerilor interne.\n\nPotivit CV-ului postat pe pagina oficială a instituţiei, în perioada mai-octombrie 2012, acesta a fost împuternicit Adjunct al Şefului Inspectoratului de Poliţie Judeţean Teleorman, iar între anii 2008-2012, a fost ofiţer specialist-Inspectoratul General al Poliţiei Române, Direcţia Operaţiuni Speciale.\n\nTimp de cinci ani, între 2003-2008, a deţinut funcţia de şef grup intervenţie-Grupul Special de Protecţie şi Intervenţie „ACVILA” Bucureşti, iar până în 2003, pe cea de comandant grupă intervenţie, comandant detaşament-Brigada Specială de Intervenţie a Jandarmeriei Române „Vlad Ţepeş” Bucureşti.\n\nMai trebuie precizat faptul că Valentin Dumitraşcu este absolvent al Academia de Poliţie „Al. I. Cuza” BUCUREŞTI, Facultatea de drept / licenţă în Ştiinţe juridice.",
  "metadata": {
    "original_file": "Informatia_De_Teleorman_0134.html"
  }
}