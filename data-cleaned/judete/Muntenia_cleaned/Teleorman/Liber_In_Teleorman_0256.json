{
  "title": "Doi cai liberi în centrul Alexandriei, pe șantierul pietonalului",
  "content": "Ieri, în centrul orașului Alexandria, a avut loc un eveniment neobișnuit care a atras atenția localnicilor și a celor care au trecut prin zona șantierului de pe pietonal. Doi cai au fost surprinși plimbându-se liber printre grămezile de granit, fără a avea o persoană care să-i conducă.\n\nÎntr-o scenă desprinsă parcă din alte timpuri, caii au fost văzuți mergând cu o grație aparte care a atras privirile curioase ale oamenilor. Deși situații de acest gen nu sunt frecvente într-un mediu urban, la Alexandria orice este posibil de când administrația este condusă în mod discreționar.\n\nÎncă nu este clar cum au ajuns acești cai în centrul orașului și cine sunt proprietarii lor. Dar situația a stârnit amuzamentul în rândul locuitorilor din Alexandria, aducând o notă de haz în haosul centrului pietonal cu lucrări interminabile.",
  "metadata": {
    "original_file": "Liber_In_Teleorman_0256.html"
  }
}