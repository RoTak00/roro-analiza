{
  "title": "Zimnicea are un nou consiliu local | Cronica de Teleorman / Ştiri din Teleorman şi nu numai",
  "content": "Sala mare a primăriei a găzduit astăzi, 21 octombrie, ședința de constituire a noului Consiliu Local, în prezența domnului subprefect Benone Rababoc. \n\n \n\n Componența noului Consiliu: PSD: 11 consilieri; PNL: 4 consilieri; AUR: 2 consilieri. Au depus jurământul astăzi 16 dintre cei 17 consilieri, urmând ca în cel mai scurt timp PSD să numească un consilier de pe lista de supleanți, care să completeze numărul de 17 aleși. \n\n \n\n Asta pentru că în echipa majorității constituită de PSD, un loc a devenit vacant prin opțiunea domnului primar Petre Pârvu pentru un nou mandat în fruntea orașului. Felicitări tuturor și spor la treabă!",
  "metadata": {
    "original_file": "Cronica_De_Teleorman_0040.html"
  }
}