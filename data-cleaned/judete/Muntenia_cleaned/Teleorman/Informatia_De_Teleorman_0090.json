{
  "title": "Copilul din Blejeşti, suspectat de Coronavirus, se poate întoarce acasă. Rezultatul testului a fost NEGATIV",
  "content": "Copilul din Blejeşti, internat cu suspiciuni de Coronavirus, va reveni în sânul familiei. Testul la Coronavirus a ieşit negativ.\n\n„Referitor la cazul minorului aflat de joi, 27.02.2020, în zona de sub-izolare constituită la secția de boli infecțioase a Spitalul Județean de Urgență Alexandria, vă informăm că a sosit rezultatul testului de la Institutul Național de Boli Infecțioase Prof. Matei Balș. Acesta indică rezultat negativ”, se arată într-un comunicat de presă\n\nMinorul va fi transportat astăzi și plasat în autoizolare la domiciliu și va urma tratament de specialitate prescris de medicul specialist pentru afecțiunea de bază.",
  "metadata": {
    "original_file": "Informatia_De_Teleorman_0090.html"
  }
}