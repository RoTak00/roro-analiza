{
  "title": "Circulaţie blocată în comuna Viişoara, din cauza unui camion răsturnat pe şosea. Poliţiştii recomandă ruta ocolitoare",
  "content": "O maşină de mare tonaj, încărcată cu balast, s-a răsturnat pe şosea, la intrare în comuna Viişoara dinspre Suhaia, într-o curbă destul de periculoasă. Circulaţia în zonă este blocată, iar poliţiştii îi îndeamnă pe conducătorii auto să folosească ruta ocolitoare Alexandria- Smârdioasa-Zimnicea.\n\nDin primele informaţii, neatenţia la volan a fost cauza ce a dus la producerea evenimentului rutier. În curbă, şoferul a pierdut controlul volanului, a părăsit partea carosabilă, nu a mai reuşit să redreseze camionul şi s-a răsturnat.\n\nConducătorul auto a suferit mai multe leziuni minore, fiind transportat la Spitalul din Zimnicea pentru îngrijiri medicale.",
  "metadata": {
    "original_file": "Informatia_De_Teleorman_0254.html"
  }
}