{
  "title": "Un bărbat a murit după ce ambulanța nu a reușit să ajungă la el, în piața din Roșiori",
  "content": "Un bărbat și-a pierdut viața după ce ambulanța nu a reușit să ajungă la timp din cauza străzii blocată de comercianții care și-au expus marfa pe asfalt, în piața din Roșiori de Vede.\n\nEvenimentul a avut loc în contextul unei dispute aprinse între comercianți și autoritățile locale, mai precis primarul PSD, Valerică Cîrciumaru. Potrivit acuzațiilor aduse de cetățeni, primarul ar fi pus monopol pe singura piață privată din oraș, determinând producătorii să-și vândă marfa pe jos, precum în evul mediu. Această acțiune a dus la un haos urban, unde sute de oameni sunt nevoiți să-și cumpere alimentele în condiții necorespunzătoare de igienă.\n\nÎntr-o ironie amară, lângă aceste scene de dezordine se află o piață privată, conform tuturor avizelor de siguranță și regulilor impuse de autorități. Cu toate acestea, piața rămâne goală din cauza unei chirii excesive (stabilite de către Primărie, prin contractul de concesiune de lucrări), ajungând la suma de 17 lei pe zi. Această situație determină mulți comercianți să nu-și permită spațiul respectiv, astfel încât preferă să-și desfășoare activitatea direct pe asfalt plătind suma de 5 lei.\n\nOamenii din Roșiori de Vede se confruntă astfel cu o realitate dureroasă, în care siguranța și bunăstarea comunității sunt ignorate în favoarea intereselor personale ale oficialilor locali din acest oraș afectat de neglijență și abuzuri.",
  "metadata": {
    "original_file": "Liber_In_Teleorman_0274.html"
  }
}