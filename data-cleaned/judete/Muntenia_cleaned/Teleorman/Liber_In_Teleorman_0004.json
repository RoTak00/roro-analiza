{
  "title": "Mica Unire cu cheltuială pentru popor se ține: „Furnizorul Casei Regale Drăgușin” a câștigat bătălia pentru ciolan!",
  "content": "Pe 24 ianuarie 2025, în Parcul Catedralei din Alexandria, județul Teleorman, va avea loc o adunare dedicată Micii Uniri, iar un element central al evenimentului este bine-cunoscuta masă populară. De această dată, precum în multe alte ocazii, „Casa Papacip”, prin firma MAYLANDSTYLE SRL , a primit achiziția pentru livrarea celor 1.000 de porții de mâncare tradițională.\n\nMeniul festiv constă în varză călită – 300 g, ciolan – 200 g, ardei iute – 1 bucată, pâine – 100 g, tacamuri și caserolă unică folosință. Prețul unei porții este de 31 de lei , ceea ce duce valoarea totală a achiziției directe la 31.000 de lei (aproximativ 6.233,41 EUR) .\n\nMâncarea festivă va fi livrată cu vehicule autorizate DSP pentru a asigura conformitatea cu normele de igienă și siguranță alimentară, mai ales că societatea în cauză a mai fost „apostrofată” de Protecția Consumatorului. Distribuirea porțiilor va începe în dimineața zilei de 24 ianuarie, în Parcul Catedralei din Alexandria.\n\nSigur, evenimentul are un rol important în păstrarea tradiției, însă oamenii care locuiesc în Alexandria trebuie să știe pe ce se duc banii din taxele și impozitele lor și, mai ales, spre ce firme.\n\nMasă festivă de Sfântul Alexandru, organizată de Drăgușin cu bani publici",
  "metadata": {
    "original_file": "Liber_In_Teleorman_0004.html"
  }
}