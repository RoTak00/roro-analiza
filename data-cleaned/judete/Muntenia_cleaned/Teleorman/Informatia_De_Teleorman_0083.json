{
  "title": "IPJ Teleorman: Record de amenzi și permise reținute. 31 de șoferi au rămas “pietoni”, după ce au pus în pericol siguranța în trafic",
  "content": "În ultimele 72 de ore, în urma intervențiilor efectuate pentru menținerea ordinii și siguranței publice, polițiștii teleormăneni au aplicat peste 460 de sancțiuni contravenționale celor care au încălcat prevederile legale și au reținut 31 de permise de conducere șoferilor care au pus în pericol siguranța traficului rutier.\n\nAstfel, în perioada 06 – 08 martie a.c., oamenii legii au intervenit la peste 270 de sesizări ale cetățenilor, dintre care 250 fiind prin 112. Polițiștii rutieri au acționat în vederea prevenirii accidentelor de circulație și a conștientizării de către toți participanții la trafic a pericolelor la care se expun prin nerespectarea normelor privind circulația pe drumurile publice.\n\nPentru neregulile constatate polițiștii au aplicat peste 460 de sancțiuni contravenționale în valoare de peste 170.000 lei, au reținut 31 de permise de conducere și retras 9 certificate de înmatriculare pentru diferite abateri de la normele rutiere.",
  "metadata": {
    "original_file": "Informatia_De_Teleorman_0083.html"
  }
}