{
  "title": "Vreme caniculară - Puncte medicale de prim-ajutor amplasate în Alexandria",
  "content": "Primăria Municipiului Alexandria oferă sprijin populaţiei afectate de caniculă, având în vedere în vedere avertizările meteo de vreme caniculară și disconfort termic accentuat, prin amenajarea unor puncte de prim-ajutor în Piața Peco și Piața Unirii, între orele 11:00-18:00, cu personal de specialitate.\n\nAceastă măsură a fost luată în scopul gestionării eficiente a situațiilor deosebite ce se pot produce ca urmare a temperaturilor ridicate.\n\n➢ nu vă deplasați între orele 11:00-18:00;\n\n➢ dacă faceți tratamente pentru afecțiuni cronice, luați-vă medicamentele în mod regulat, cu multă apă;\n\n➢ nu scoateți copiii sub 3 ani afară decât înainte de ora 09:00 dimineața și după ora 20:00;\n\n➢ folosiți serviciile medicale spitalicești sau de urgență doar în cazuri justificate; pentru probleme curente de sănătate anunțați telefonic medicul de familie.\n\nÎn cadrul acestor puncte cetățenii vor fi îndrumaţi şi informaţi, în funcţie de caz.",
  "metadata": {
    "original_file": "Liber_In_Teleorman_0176.html"
  }
}