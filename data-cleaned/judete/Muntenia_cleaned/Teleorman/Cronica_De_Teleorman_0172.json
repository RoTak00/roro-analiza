{
  "title": "Eugen Trică, antrenor la CSM Alexandria | Cronica de Teleorman / Ştiri din Teleorman şi nu numai",
  "content": "Noul antrenor al echipei de fotbal CSM Alexandria este fostul internațional Eugen Trică. El a semnat, joi, la sediul clubului, înțelegerea contractuală și, implicit, și-a asumat datoria de onoare de a încerca să salveze echipa de la retrogradare, potrivit unui anunț al conducerii clubului sportiv.\n\n„În vară, Eugen Trică a fost la un pas de a fi numit antrenorul echipei bulgare, pentru care a și jucat, CSKA Sofia. În acest tur de campionat el a antrenat în Liga a III-a, la Gloria Băneasa. \n\n Eugen Trică are patru selecții în echipa națională a României, iar ca jucător este campion și câștigător al Cupei atât în România, cât și în Bulgaria. \n\n Îi urăm bun venit la club lui Eugen Trică și îi mulțumim că, în acest moment foarte dificil, a ales să lupte, alături de noi, pentru îndeplinirea obiectivului de a evita retrogradarea. \n\n Împreună suntem CSM Alexandria!”, au transmis reprezentanții FCM Alexandria.",
  "metadata": {
    "original_file": "Cronica_De_Teleorman_0172.html"
  }
}