{
  "title": "Lucrări pe acoperiș fără echipament de protecție, la Școala Ștefan cel Mare din Alexandria! Video",
  "content": "Astăzi, șapte muncitori au fost surprinși în imagini în timp ce lucrau pe acoperișul Școlii nr. 3 „Ștefan cel Mare” din Alexandria fără a purta echipament de protecție. Aceasta este o situație alarmantă, având în vedere că școala găzduiește zeci de copii de gimnaziu.\n\nAngajații firmei responsabile cu repararea acoperișului au fost văzuți fără niciun echipament de protecție, expunându-se astfel unor riscuri majore de accidentare. Această neglijență nu doar că pune în pericol viața și sănătatea muncitorilor, dar și pe cea a elevilor și a personalului școlar.\n\nDin informațiile noastre, lucrarea este făcută de asocierea S.C. INSTAL POLCON S.R.L. (lider) – S.C. TOTAL CONSTRUCȚII S.R.L. (asociat), prima fiind firma sub acoperire a parlamentarului PSD – Paul Stancu.",
  "metadata": {
    "original_file": "Liber_In_Teleorman_0235.html"
  }
}