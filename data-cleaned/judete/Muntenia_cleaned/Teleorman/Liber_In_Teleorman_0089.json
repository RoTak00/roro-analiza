{
  "title": "Ordinul „Meritul pentru Învățământ” în Grad de Comandor, conferit Școlii Gimnaziale nr. 1 din Islaz de Klaus Iohannis",
  "content": "Cu prilejul Zilei Mondiale a Educației, președintele României, Klaus Iohannis, a semnat o serie de decrete de decorare a unor instituții de învățământ din întreaga țară, printre care și Școala Gimnazială nr. 1 din Comuna Islaz. În semn de recunoștință și apreciere pentru contribuția remarcabilă a dascălilor la dezvoltarea României prin educație, școala a fost onorată cu Ordinul „Meritul pentru Învățământ” în grad de Comandor.\n\nAceastă distincție este o expresie a recunoștinței față de dascălii care și-au dedicat întreaga carieră misiunii nobile de a transforma parcursul elevilor și ale comunității prin educație. Profesorii de la Școala Gimnazială nr. 1 din Comuna Islaz au demonstrat un nivel înalt de profesionalism și dăruire, asumându-și rolul esențial de formatori pentru noile generații. Aceștia s-au preocupat constant de îmbunătățirea calității actului educațional, aducând schimbări pozitive atât în viața elevilor, cât și în comunitatea locală.",
  "metadata": {
    "original_file": "Liber_In_Teleorman_0089.html"
  }
}