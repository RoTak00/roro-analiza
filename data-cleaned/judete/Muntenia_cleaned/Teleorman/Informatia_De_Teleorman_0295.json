{
  "title": "ALARMANT! Creşte numărul femeilor bătute de soţi. Un alt turnean s-a ales cu dosar penal, după ce şi-a lovit nevasta",
  "content": "Polițiștii din Turnu Măgurele au fost sesizați prin apel 112 de către o femeie în vârstă de 31 de ani din municipiul Turnu Măgurele cu privire la faptul că soțul ei este violent.\n\nÎn timp ce se aflau în locuința comună, bărbatul în vârstă de 41 de ani a avut o altercație cu soția, în urma căreia a lovit-o pe acesta cu palma în zona feței. Victimei i-au fost aduse la cunoștință prevederile Legii nr. 217/2003 și a fost completat formularul de evaluare a riscului, rezultatul indicând faptul că nu există un risc iminent.\n\nFemeia a refuzat emiterea ordinului de protecție provizoriu și i-a fost înmânată o cerere de emitere a ordinului de protecție provizoriu de către instanță. În cauză a fost întocmit dosar penal sub aspectul săvârșirii infracțiunii de “violență în familie”, urmând a se propune soluție prin Parchet.",
  "metadata": {
    "original_file": "Informatia_De_Teleorman_0295.html"
  }
}