{
  "title": "Femeie din comuna Lunca, dispărută de acasă. Poliția și familia solicită sprijinul populației",
  "content": "SAIOC FLORICA , născută la data de 28.07.1967, a plecat în mod voluntar de la domiciliul său din satul Prundu, comuna Lunca, județul Teleorman, în dimineața de 29.02.2020 și nu a mai revenit. Familia a sesizat dispariția la data de 03.03.2020, motivând că femeia nu este la primul gest de acest fel și că, de obicei, revine la domiciliu în scurt timp.\n\nÎn momentul plecării era îmbracată cu pantaloni de trening, de culoare închisă, pulover de culoare deschisă, iar în picioare purta o pereche de ghete de culoare închisă. Femeia prezintă deficiențe în vorbire și este cunoscută cu probleme de sănătate. La data de 02 martie a.c., o persoană cu semnalmente asemănătoare ar fi fost văzută deplasându-se către comuna Giuvărăști, județul Olt.\n\nPersoanele care pot furniza informaţii despre aceasta sunt rugate să contacteze Inspectoratul de Poliţie Judeţean Teleorman la tel. 0247/407.164, 0247407166, 0247407006 – Biroul Urmăriţi, să informeze cea mai apropiată unitate de poliţie sau să sune la numărul unic pentru apeluri de urgenţă – 112.",
  "metadata": {
    "original_file": "Informatia_De_Teleorman_0084.html"
  }
}