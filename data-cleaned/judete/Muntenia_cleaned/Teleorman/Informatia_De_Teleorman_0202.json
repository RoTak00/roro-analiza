{
  "title": "Autorităţile au decis uciderea preventivă a suinelor din Spătărei, comuna Furculeşti. 49 de localităţi din Teleorman, afectate de Pesta Porcină",
  "content": "Direcția Sanitară Veterinară și pentru Siguranța Alimentelor (DSVSA) Teleorman informează asupra faptului că Institutul de Diagnostic și Sănătate Animala București (IDSA) – Laboratorul National de referință pentru Pesta Porcină Africană (PPA) a confirmat prezenta virusului acestei boli, în probele prelevate de la cadavre de porc domestic din 9 exploatații non-profesionale situate în satul Spătărei, comuna Furculești.\n\nÎn urma confirmării diagnosticului prin Buletinele de Analiza (BA) emise de IDSA și existentei suspiciunii de PPA în alte exploatații non-profesionale din aceeași localitate, s-a dispus măsura uciderii preventive a suinelor din în satul Spătărei, comuna Furculești începând cu data de 27.08.2019, în urma unei analize de risc întreprinsa de către specialiștii epidemiologi ai DSVSA Teleorman.\n\nSituația pestei porcine africane la porcii domestici din exploatațiile nonprofesionale în județul Teleorman se prezintă astfel: 49 de localităţi afectate, unde s-au neutralizat prin metoda alternativa de îngropare 258 de porci morți şi 7.180 de suine au fost sacrificate. În 1.131 de gospodarii, din 16 localităţi, autorităţile au decis uciderea preventivă a unui număr de 4.742 de animale.\n\nDSVSA Teleorman va informa periodic cetăţenii judeţului, cu privire la evoluția bolii și a măsurilor care trebuie respectate pentru a limita efectele bolii și a preveni răspândirea virusului.\n\nESTE INTERZISĂ COMERCIALIZAREA, ÎNSTRĂINAREA SAU MIȘCAREA SUB ORICE FORMĂ A PORCILOR VII, A CĂRNII ȘI PRODUSELOR DIN CARNE DE PORC PROVENITE DIN ZONELE DE RESTRICȚIE, CA URMARE A EVOLUȚIEI VIRUSULUI PESTEI PORCINE AFRICANE (PPA).",
  "metadata": {
    "original_file": "Informatia_De_Teleorman_0202.html"
  }
}