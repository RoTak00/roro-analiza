{
  "title": "S-a semnat contractul de finanțare pentru Modernizare DJ 503 A, limită județ Giurgiu – Drăgănești Vlașca (DJ 503)km 30+100 – 32+600” | Cronica de Teleorman / Ştiri din Teleorman şi nu numai",
  "content": "Ministrul Adrian-Ioan Veștea a semnat, astăzi, 20 de noi contracte de finanțare prin Programul Național de Investiții ”Anghel Saligny”, în valoare totală de 208.276.639,47 de lei. \n\n Pe lista de contracte semnate se află și proiectul “Modernizare DJ 503 A, limită județ Giurgiu – Drăgănești Vlașca (DJ 503) , km 30+100 – 32+600”, semnat de Consiliul Județean Teleorman. Suma alocată pentru implementare este de 7.878.824,9 lei.\n\nContractele, semnate împreună cu o parte dintre beneficiarii proiectelor, vizează modernizarea infrastructurii rutiere, înființarea sau extinderea sistemelor de alimentare cu apă potabilă, a rețelelor de canalizare menajeră și a sistemelor inteligente de distribuție a gazelor naturale, precum și amenajarea unor șanțuri și trotuare.\n\n”Toate aceste investiții au ca rezultat final dezvoltarea comunităților locale, creșterea numărului locurilor de muncă și stimularea economiei naționale” , a precizat ministrul Adrian-Ioan Veștea.",
  "metadata": {
    "original_file": "Cronica_De_Teleorman_0063.html"
  }
}