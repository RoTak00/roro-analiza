{
  "title": "DN 52 Alexandria – Turnu Măgurele: certificat negativ emis antreprenorului pentru întârzieri",
  "content": "Lucrările de modernizare a DN52 Alexandria – Turnu Măgurele, programate inițial să fie finalizate în februarie anul acesta, au fost amânate până la sfârșitul lunii noiembrie. Stadiul fizic al lucrărilor a ajuns abia la 60-70%, astfel încât CNAIR a emis un certificat negativ antreprenorului responsabil pentru întârzieri.\n\nContractul pentru proiectare, asistență tehnică și execuție a fost semnat în august 2019. Perioada de proiectare a început în vara anului 2020, iar execuția efectivă a lucrărilor a demarat în septembrie 2022. Proiectul, intitulat „Modernizare DN52 Alexandria – Turnu Măgurele km 1+350 – km 44+600; km 49+194 -km 52+649”, a fost atribuit asocierii de firme Alexcord Trading SRL (lider)– Impresa di Construzioni Ing. E. Manrovani spa – Pegasus Engineering SRL.\n\nConform reprezentanților CNAIR, antreprenorul nu a respectat termenul pentru finalizarea unui punct de referință, indicatori ce trebuiau îndepliniți până la data de 15 februarie 2024, înregistrând astfel întârzieri semnificative în perioada de execuție.\n\nProiectul prevede modernizarea a 46 km de drum, realizarea unei intersecții tip girație și a două parcări de scurtă durată, având o valoare totală de 173.788.707 lei. Emiterea certificatului negativ reprezintă o măsură de penalizare pentru neîndeplinirea termenelor stabilite în contract și vine ca un semnal de alarmă pentru antreprenor, în vederea urgentării lucrărilor pentru finalizarea proiectului.\n\nCitiți și: Cum se circulă pe DN 52 Alexandria – Turnu Măgurele. „Modernizarea” trebuia finalizată în februarie\n\nDrumul DN 52 Alexandria-Furculești-Turnu arată precum în evul mediu. Niciun muncitor nu mai lucrează dinainte de Crăciu n\n\nNou accident la ieșire din Alexandria spre Furculești – Drumul se află „în reparații”, dar nimeni nu lucrează\n\nCNAIR, raport de neconformitate pentru DEZASTRUL de pe DN 52 – Alexandria – Turnu Măgurele\n\nCitiți și: Asfalt pe pat de nisip – o rețetă teleormăneană prin care se reface DN 52\n\nSe repară reparația pe drumul „sandwich cu înghețată” Furculești-Alexandria",
  "metadata": {
    "original_file": "Liber_In_Teleorman_0151.html"
  }
}