{
  "title": "Şoseaua Alexandria- Turnu Măgurele va fi modernizată. Lucrările vor dura 18 luni iar valoare investiţiei este de peste 126 de milioane de lei",
  "content": "Luni, 26.08.2019, la sediul Ministerului Transporturilor a fost semnat Contractul de lucrări avand ca obiect „“Proiectare, Asistență Tehnică și Execuție „Modernizare DN52, Alexandria – Turnu Măgurele km 1+350 – km 44+600; km 49+194 – km 52+649” „.\n\nPrețul Contractului este de 126.323.299,45 lei fără TVA, iar finanțarea este asigurată prin transfer de la bugetul de stat.\n\nPotrivit unui comunicat de presă al CNAIR, operatorul economic desemnat câştigător este ASOCIEREA S.C. ALEXCOR TRADING S.R.L. – IMPRESA DI CONSTRUZIONI ING. E. MANTOVANI S.P.A. – S.C. PEGASUS ENGINEERING S.R.L., reprezentată prin S.C. ALEXCOR TRADING S.R.L.\n\nPerioada de proiectare, care include Proiectul pentru Autorizația de Construire, este de 5 luni. Durata de execuție a lucrărilor este de 18 luni iar perioada de garanție a lucrărilor este de 96 de luni.\n\nDN 52 este principala arteră de legatură între Alexandria, municipiu resedință de județ (Teleorman) și municipiul Turnu Măgurele, unul dintre marile porturi românești la Dunăre.",
  "metadata": {
    "original_file": "Informatia_De_Teleorman_0201.html"
  }
}