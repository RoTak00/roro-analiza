{
  "title": "Mașini blocate în zăpadă, copaci căzuți pe șosea, drumuri închise și zeci de case fără curent, din cauza condițiilor meteo",
  "content": "În contextul Codului Portocaliu de ninsori și viscol, instituțiile județene și autoritățile locale responsabile cu gestionarea situațiilor de urgență generate de fenomenele meteorologice severe au intervenit în această noapte la un număr de 11 solicitări, astfel:\n\n– copac căzut pe carosabil , în localitatea Necșești: degajarea acestuia a fost realizată de personalul Serviciului Voluntar pentru Situații de Urgență local, fără a fi întâmpinate probleme deosebite;\n\n– autotren derapat pe centura Alexandriei: autovehiculul a fost scos de reprezentanții Drumurilor Naționale, cu utilajele din dotare;\n\n– microbuz, fără pasageri, derapat pe raza localității Piatra: situația a fost rezolvată de drumarii SDN Piatra;\n\n– copac căzut pe carosabil , pe raza localității Scrioaștea, care bloca circulația pe un sens: pentru îndepărtarea acestuia au intervenit reprezentanții SVSU Scrioaștea;\n\n– camion blocat pe raza localității Călmățuiu de Sus: cazul a fost preluat de către drumarii responsabili de deszăpezirea drumurilor județene, situația fiind rezolvată în cel mai scurt timp;\n\n– patru auto blocate pe DN 65 A: s-a luat legătura cu reprezentanții de la drumuri naționale care au intervenit imediat pentru scoaterea acestora;\n\n– două auto blocate pe DJ 612 , în apropierea municipiului Roșiorii de Vede: situația a fost rezolvată de către membrii SVSU;\n\n– un auto blocat pe DN 51, pe raza localității Suhaia: au intervenit membrii SVSu din localitatea Suhaia;\n\n– ambulanță blocată între Roșiorii de Vede și Turmnu Măgurele: aceasta a fost scoasă rapid de drumarii SDN, aflați în zonă cu utilaje de deszăpezire;\n\n– camion blocat, pe DN 51: au intervenit drumarii de la SDN cu utiilajele de deszăpezire;\n\n– copac căzut pe carosabil, DJ 543 , între Prundu și Lunca: intervine SVSU Lunca pentru degajare.\n\nDin cauza zăpezii și viscolului, la nivelul județului Teleorman au fost închise anumite sectoare de drum, după cum urmează:\n\n– DN 65 A este închis între localitățile Turnu Măgurele și Roșiori de Vede;\n\nÎn ceea ce privește alimentare cu energie electrică, la această oră sunt înregistrate 74 de deranjamente în 30 de localități, motiv pentru care operatorul de distribuție a trimis în teren 15 echipe de intervenție pentru remedierea defecțiunilor tehnice.\n\nLa nivelul județului nostru situația este în dinamică, fapt pentru care vom reveni cu informații suplimentare în următorul buletin informativ, care va fi remis la ora 15.00, sau punctual, atunci când sunt înregistrate evenimente deosebite.",
  "metadata": {
    "original_file": "Informatia_De_Teleorman_0068.html"
  }
}