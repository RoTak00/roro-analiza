{
  "title": "Mașini electrice pentru orașul Zimnicea | Cronica de Teleorman / Ştiri din Teleorman şi nu numai",
  "content": "Primarul orașului Zimnicea, dl.Petre Pârvu, informează cetățenii că începând de astăzi orașul nostru beneficiază de trei mașini electrice.\n\nUna dintre mașini va intra în dotarea Spitalului Orășenesc Zimnicea, una va fi pusă la dispoziția Poliției Locale pentru misiuni specifice, iar cea de-a treia va fi folosită de către Direcția Publică de Asistență Socială. \n\n \n\n Foarte important! De această mașină vor beneficia și cetățenii orașului, cu probleme financiare! Prin Programul RABLA PLUS 2024 desfășurat în cadrul Administrației Fondului de Mediu, atât UAT Oraș Zimnicea, cât și DPAS și Spitalul Orășenesc Zimnicea, au depus cereri de finanțare care au fost admise, astfel că s-au achizițonat mașini full electrice, prin acordarea ecotichetelor reprezentând finanțare nerambursabilă în valoare totală de 360.000lei, 120.000 lei/mașină.",
  "metadata": {
    "original_file": "Cronica_De_Teleorman_0027.html"
  }
}