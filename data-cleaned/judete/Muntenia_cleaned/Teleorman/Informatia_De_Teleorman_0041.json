{
  "title": "Se îngroașă gluma! Temuții jandarmi din Gruparea Mobilă \"Frații Buzești\" din Craiova pe străzile din Teleorman",
  "content": "Începând de astăzi, 7 aprilie 2020, Inspectoratul de Jandarmi Județean Teleorman va beneficia de sprijinul efectivelor Grupării de Jandarmi Mobile „Frații Buzești” Craiova, care vor executa misiuni de menținere/asigurare a ordinii și liniștii publice, în sistem integrat sau independent, în zona de responsabilitate a Inspectoratului de Jandarmi Județean Teleorman. \n\n Pentru limitarea răspândirii COVID-19, Instituția Prefectului – Județul Teleorman recomandă tuturor cetățenilor județului, dar și persoanelor care se află în tranzit, să utilizeze mijloace de protecție pentru acoperirea gurii și nasului (măști, eșarfe, fulare etc.) în toate spațiile publice, spațiile comerciale, instituțiile publice și entitățile care derulează activitate cu publicul, farmacii, piețe agroalimentare și mijloace de transport public. \n\n Totodată, Instituția Prefectului face un apel către teleormăneni să respecte recomandările specialiștilor privind normele de igienă și distanțare socială, precum și prevederile ordonanțelor militare emise.",
  "metadata": {
    "original_file": "Informatia_De_Teleorman_0041.html"
  }
}