{
  "title": "Armă letală de vânătoare, deţinută ilegal, descoperită de poliţişti în casa unui bărbat din Gratia",
  "content": "Polițiștii din cadrul I.P.J. Teleorman – Serviciul Arme, Explozivi și Substanțe Periculoase, Serviciul Investigații Criminale și Serviciul pentru Acțiuni Speciale au efectuat o percheziție la locuința unei persoane bănuite de nerespectarea regimului armelor și munițiilor. O armă a fost ridicată în vederea cercetărilor.\n\nLa data de 06 noiembrie a.c., polițistii din cadrul I.P.J. Teleorman au pus în executare un mandat de percheziție domiciliară la domiciliul unui bărbat în vârstă de 41 de ani din comuna Gratia, județul Teleorman, fiind identificată o armă letală pentru vânătoare, armă deținută în mod ilegal de către bărbat.\n\nCercetările sunt continuate sub aspectul săvârșirii infracțiunii de nerespectarea regimului armelor și munițiilor, împotriva bărbatului fiind luată măsura reținerii, urmând ca astăzi să fie prezentat instanței pentru a dispune în cauză.",
  "metadata": {
    "original_file": "Informatia_De_Teleorman_0166.html"
  }
}