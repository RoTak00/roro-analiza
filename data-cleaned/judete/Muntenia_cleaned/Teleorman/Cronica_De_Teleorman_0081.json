{
  "title": "Accident rutier grav, pe E 70, la ieșire din Drăgănești Vlașca. O persoană a decedat | Cronica de Teleorman / Ştiri din Teleorman şi nu numai",
  "content": "Accident rutier între un autoturism și o autoutilitară, pe E70, la ieșire din localitatea Drăgănești Vlașca. Circulația a fost oprită în localitate. \n\n \n\n Conform primelor informații, sunt cinci victime anunțate, dintre care două sunt încarcerate. \n\n La fața locului, echipajele de salvare intervin cu o autospecială de stingere, o descarcerare, două ambulanțe SMURD și patru echipaje SAJ. \n\n Potrivit ISU Teleorman, în sprijinul echipajelor medicale va veni și elicopterul SMURD. \n\n \n\n Un tânăr de 19 ani, șoferul unui autoturism a decedat. Acesta a fost găsit încarcerat, cu leziuni incompatibile cu viața. \n\n \n\n „În urma accidentului au rezultat două victime, una cu leziuni incompatibile cu viața, încarcerată, iar cealaltă, conștientă și cooperantă, politraumatizată, blocată în caroserie; \n\n Ambele persoane au fost extrase de pompieri cu ajutorul accesoriilor de descarcerare; persoana rănită a primit primul ajutor de la echipajele medicale, a fost stabilizată și preluată de elicopterul SMURD pentru a fi transportată la Spitalul Floreasca, din municipiul București.\n\nPompierii au continuat misiunea pentru asigurarea măsurilor P.S.I., iar autoritățile competente au preluat cazul pentru cercetări.",
  "metadata": {
    "original_file": "Cronica_De_Teleorman_0081.html"
  }
}