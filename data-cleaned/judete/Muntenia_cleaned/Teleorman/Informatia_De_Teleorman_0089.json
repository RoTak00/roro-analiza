{
  "title": "Zeci de șoferițe, trase pe dreapta. Polițiștii de la rutieră nu au iertat pe nimeni!",
  "content": "În prima zi de Primăvară, zeci de șoferițe care au tranzitat municipiul reședință de județ au fost oprite în trafic. De data acesta, doamnele și domnișoarele aflate la volan au fost trase pe dreapta, nu pentru că ar fi încălcat vreo regulă de circulație, ci pentru a fi “sancționate “cu un mărțișor, o floare și cu tradiționala urare “O Primăvară minunată!“.\n\nCu această ocazie, șoferițele întâlnite în trafic au primit și unele recomandări de care să ţină cont, atunci când se află la volan, pentru a preveni implicarea lor în accidente rutiere, ale căror urmări pot fi foarte grave.\n\nAcțiunea s-a desfășurat în zona Casei de Cultură din Alexandria și a fost organizată de către Serviciul Rutier din cadrul IPJ Teleorman și KISS FM.",
  "metadata": {
    "original_file": "Informatia_De_Teleorman_0089.html"
  }
}