{
  "title": "Accident grav, în localitatea Furculeşti. Şoferul este în comă şi a fost preluat de un elicopter SMURD. Doi copilaşi au scăpat ca prin minune",
  "content": "Accident teribil pe şoseaua Alexandria- Turnu Măgurele, în zona localităţii Furculeşti. Patru persoane, un bărbat, o femeie şi doi copii minori, au fost rănite în evenimentul rutier. Conducătorul auto, în vâstă de 31 de ani, se află în comă, iar pentru scoaterea lui dintre fiarele contorsionate ale maşinii a fost necesară intervenţia echipei de descarcerare.\n\nAvând în vedere starea de sănătate destul de gravă, acesta a fost preluat de un elicoper SMURD şi transportat la un spital din Bucureşti. Soţia şoferului a fost diagnosticată cu multiple traumatisme şi va ajunge la Spitalul din Alexandria. Din fericire, cei doi copilaşi, de aproximativ 3 şi 9 ani, aflaţi pe bancheta din spate, au suferit răni minore şi vor fi duşi la UPU pentru investigaţii medicale suplimentare.\n\nDin primele cercetări, conducătorul auto ar fi pierdut controlul maşinii, a părăsit partea carosabilă şi s-a izbit de un pom aflat pe marginea drumului.\n\n„In dimineața acestei zile, in jurul orei 07.55, am fost sesizati prin apel unic la SNUAU 112, ca pe DN 52, la km.13+110 m, in afara localității Alexandria, s-a produs un accident rutier. Cu ocazia deplasarii la fata locului, politistii au constatat urmatoarele: in timp ce un bărbat in vârstă de 31 ani, din com. Segarcea Vale conducea un auto, pe DN 52, din directia Furculesti catre Alexandria, la km 13 din cauza neatenției manifestate in conducere, a pierdut controlul asupra direcției de mers, a pătruns pe sensul opus de deplasare si a intrat in coliziune cu un copac situat in afara partii carosabile”, se arată într-un comunicat de presă al IPJ Teleorman",
  "metadata": {
    "original_file": "Informatia_De_Teleorman_0230.html"
  }
}