{
  "title": "Tren în flăcări, la intrare în staţia Măldăeni. Peste 100 de pasageri se aflau în garnitura feroviară",
  "content": "Centrul INFOTRAFIC din Inspectoratul General al Poliţiei Române informează că traficul feroviar este oprit pe magistrala 900, la intrare în stația CF Măldăeni, județul Teleorman, după ce la nivelul unui tren de călători, cu 100 de persoane la bord, compus din cinci vagoane, care circulă pe relația București –Târgu Jiu, a izbucnit un incediu la ultimele două vagoane.\n\nCălătorii au fost transbordați în primele trei vagoane, acestea fiind decuplate de ultimele două care au luat foc. Evenimentul nu s-a soldat cu victime. În acest moment, pompierii acționează pentru lichidarea incendiului.\n\nConfom ISU Teleorman, în timp ce disloca garniturile de tren de cele în care se manifesta incendiul, şeful de tren s-a intoxicat uşor cu fum. Acesta este conştient şi cooperant şi s-a administrat oxigen. La fata locului s-au trimis 2 microbuze, de la Detaşamentul Alexandria şi Detaşamentul Roşiorii de Vede pentru preluarea mai multor călatori. De asemenea, CFR calatori a precizat ca a trimis o locomotivă diesel pentru preluarea celorlalte garnituri neafectate de flacări",
  "metadata": {
    "original_file": "Informatia_De_Teleorman_0156.html"
  }
}