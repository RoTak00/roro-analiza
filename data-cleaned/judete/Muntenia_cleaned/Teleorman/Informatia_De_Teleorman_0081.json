{
  "title": "Se întâmplă la Ambulanța Teleorman! Costume pentru zidărie și grădinărit, folosite la intervențiile împotriva Coronavirusului",
  "content": "Incredibil, dar adevărat! Costumele folosite, în mod uzual, pentru grădinărit sau zidărie sunt îmbrăcate de către angajații Serviciului de Ambulană Teleorman pentru a interveni în cazurile persoanelor suspecte de infectare cu Coronavirus. În ciuda nemulțumirilor si semnalelor de alarmă date de către angajați, conducerea SAJ Teleorman pare că nu înțelege tacâmul cu care se mănâncă această situație destul de dificilă.\n\nSalariații Ambulanței Teleorman reclamă faptul că, deși sunt în prima linie, cei care iau contact cu persoanele suspecte, nimeni nu îi protejază. Sunt foarte vulnerabili, în fața pandemiei de Coronavirus. Atât ei, cât și colegii lor, dar și familiile care îi așteaptă acasă. Angajații solicită condiții normale pentru desfășurarea activității și cer conducerii instituției să fie dotați cu echipamente precum SMURDU-ul din județul Teleorman.\n\n„Faceți ceva sau vreți să ne omorâți?!”, este mesajul de disperare al oamenilor care lucrează la Serviciul Județean de Ambulanță Teleorman și sunt expuși în orice moment la contaminarea cu noul Coronavirus.",
  "metadata": {
    "original_file": "Informatia_De_Teleorman_0081.html"
  }
}