{
  "title": "La Segarcea Vale, lan de grâu distrus de foc, din cauza scânteilor mecanice provenite de la o combină agricolă",
  "content": "Pompierii militari din cadrul Detașamentului Turnu Măgurele au intervenit sâmbătă după-amiaza, la ora 18.00, pentru stingerea unui incendiu izbucnit într-un lan de grâu de pe raza localității Segarcea Deal.\n\nSosiți la fața locului cu două autospeciale de stingere, militari au constatat faptul că flăcările se manifestau pe o suprafață de cca. 6 ha de grâu și tot atâtea hectare de miriște, existând riscul distrugerii culturilor agricole din apropiere.\n\nDupă aproximativ o oră, incendiul a fost stins în limitele găsite, fiind salvate bunuri materiale apreciate la peste 100.000 de lei, în timp ce valoarea pagubelor a fost estimată la suma de 20.000 de lei.\n\nDin primele verificări efectuate la fața locului, a reieșit că evenimentul s-a produs din cauza scânteilor mecanice provenite de la combina agricolă, iar propagarea rapidă a focului a fost posibilă din cauza lipsei brazdelor de limitare.",
  "metadata": {
    "original_file": "Informatia_De_Teleorman_0236.html"
  }
}