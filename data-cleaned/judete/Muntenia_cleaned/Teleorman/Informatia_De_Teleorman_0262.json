{
  "title": "Minor prins la volan, în Roşiorii de Vede. Adolescentul de 17 ani a intrat cu maşina în stâlp înainte să fie oprit de poliţişti",
  "content": "Polițiștii din Roșiori de Vede au fost sesizați de către un bărbat din localitate cu privire la faptul că un autoturism a lovit un stâlp de pe strada Înfrățirii, după care și-a continuat drumul.\n\nPolițiștii care s-au deplasat la fața locului, în urma investigațiilor efectuate, au depistat un minor în vârstă de 17 ani, din municipiul Roșiori de Vede, care conducea un autoturism pe strada Înfrățirii, deși nu poseda permis de conducere.\n\nAutoturismul în cauză îi fusese încredințat de către un tânăr de 19 ani, deși cunoștea faptul că, acesta nu posedă permis de conducere.\n\nÎn cauză a fost întocmit dosar penal sub aspectul săvârșirii infracțiunilor de conducerea unui vehicul fără permis de conducere și încredințarea autovehiculului unei persoane despre care știe că nu posedă permis de conducere a unui autoturism, urmând a se propune soluție prin Parchet.",
  "metadata": {
    "original_file": "Informatia_De_Teleorman_0262.html"
  }
}