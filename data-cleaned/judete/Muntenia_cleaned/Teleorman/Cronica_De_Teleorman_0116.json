{
  "title": "Bărbat din Videle, reținut de polițiști pentru furt calificat | Cronica de Teleorman / Ştiri din Teleorman şi nu numai",
  "content": "Polițiștii din cadrul Formațiunii de Investigații Criminale Videle au dispus reținerea unui bărbat în vârstă de 26 de ani, din localitate, cercetat în cadrul unui dosar penal întocmit sub aspectul săvârșirii infracțiunii de furt calificat .\n\n„În fapt, în ziua de 26 mai a.c., în jurul orei 14:00, polițiștii au fost sesizați de către o femeie din orașul Videle cu privire la faptul că persoane necunoscute i-ar fi sustras, în noaptea de 25/26 mai, o bicicletă care se afla într-o anexă a locuinței”, a transmis IPJ Teleorman.\n\nPotrivit sursei citate, în urma cercetărilor efectuate, polițiștii au identificat prezumtivul autor, un bărbat de 26 de ani, din localitate.\n\nÎn urma administrării probatoriului, a fost dispusă măsura reținerii față de persoana cercetată sub aspectul săvârșirii infracțiunii de furt calificat, bărbatul fiind introdus în Centrul de Reținere și Arestare Preventivă din cadrul Inspectoratului de Poliție Județean Teleorman.\n\nCercetările continuă sub supravegherea Parchetului de pe lângă Judecătoria Videle.",
  "metadata": {
    "original_file": "Cronica_De_Teleorman_0116.html"
  }
}