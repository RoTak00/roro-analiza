{
  "title": "APASERV a uitat să anunțe coeficientul de neînchidere după alegeri",
  "content": "După alegerile locale în care Victor Drăgușin a fost ales pentru a cincea oară primar al Alexandriei, operatorul local de apă, APASERV, pare să fi uitat de problema care preocupa mulți locuitori din oraș: coeficientul de neînchidere. Aceasta reprezintă diferența dintre consumul real și cel facturat la nivelul blocurilor, iar subiectul fusese intens dezbătut în perioada electorală.\n\nPublicația Liber în Teleorman a semnalat de mai multe ori cum, în plină campanie electorală, APASERV transmitea lunar situația acestui coeficient, arătând aparent progrese constante în reducerea numărului de scări de bloc afectate. În luna alegerilor, s-a observat chiar un fenomen neobișnuit: facturi pe minus, adică regularizări în favoarea cetățenilor, ceea ce a ridicat multe semne de întrebare.\n\nÎnsă, odată cu încheierea alegerilor și cu „sacii în căruță”, așa cum spun locuitorii, APASERV nu a mai furnizat informații legate de această problemă. Ultimul mesaj publicat de operator pe această temă datează din 17 iunie și se referă la situația blocurilor fără coeficient de neînchidere sau cu facturi regularizate pentru luna mai 2024.\n\nFacturi pe ZERO de la Apaserv pentru zeci de consumatori. Coincidență sau strategie electorală?!\n\nCe a promis Drăgușin și NU a făcut în 4 mandate de primar\n\nApaserv Alexandria: 233 de branșamente nu au înregistrat coeficient de neînchidere în luna ianuarie\n\nDe ce plătim coeficient de neînchidere – explicațiile Apa Serv Teleorman\n\nCoeficient de neînchidere mai mare decât consumul, la APASERV",
  "metadata": {
    "original_file": "Liber_In_Teleorman_0121.html"
  }
}