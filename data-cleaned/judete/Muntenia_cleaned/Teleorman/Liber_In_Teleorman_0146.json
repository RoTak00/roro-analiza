{
  "title": "Programul curselor de FERIBOT, la Zimnicea. Cum se circulă de când au început lucrările la Podul Prieteniei",
  "content": "Primăria Zimnicea informează cetățenii că, începând din 01.08.2024, traversarea Zimnicea-Svishtov se va realiza cu două feriboturi, cu plecări simultane de pe ambele maluri.\n\nCum se trece prin Giurgiu – Ruse de când au început lucrările la Podul Prieteniei\n\nPe Podul Prieteniei dintre Ruse și Giurgiu, circulația se desfășoară alternativ pe o singură bandă, în sistem semaforizat, ceea ce preconizează o creștere a timpilor de așteptare în Punctul de Trecere a Frontierei (PTF) Giurgiu-Ruse.\n\nDe menționat este faptul că aceste întârzieri sunt determinate de numărul mare de mijloace de transport care așteaptă la semaforul montat pe Podul Prieteniei, nu la controlul de frontieră. Autoritățile au pus la dispoziție platforma Trafic On-line , care prezintă o medie a timpului de așteptare în punctele de trecere a graniței.",
  "metadata": {
    "original_file": "Liber_In_Teleorman_0146.html"
  }
}