{
  "title": "Partidul Național Liberal – Filiala Teleorman și-a desemnat candidații pentru alegerile parlamentare din 1 decembrie | Cronica de Teleorman / Ştiri din Teleorman şi nu numai",
  "content": "Daniel Constantin, președintele interimar al filialei PNL Teleorman, deschide lista pentru Camera Deputaților, iar Costel Barbu, actualmente deputat, este pe primul loc pe lista de la Senat, a decis Filiala PNL Teleorman, care a stabilit și o listă cu cei care vor candida din partea organizației la alegerile parlamentare din 1 decembrie.\n\nMembrii Partidului Național Liberal – Filiala Teleorman au aprobat lista candidaților la alegerile parlamentare din această toamnă.\n\nIn urma procedurilor legale, parcurse conform Statulului și Regulamentului PNL, forurile interne ale organizației județene și-au exprimat susținerea pentru colegii lor de partid în cadrul Biroului Permanent Județean, Consiliului Director Județean precum și în cadrul Consiliului de Coordonare Județean.\n\nDaniel Constantin, Ducan Doru Valentin și Silimon Adrian sunt primii trei pe lista pentru Teleorman a Partidului Național Liberal la alegerile din 1 decembrie. La Senat deschid lista Barbu Costel și Ghene Adrian.\n\n” Candidații desemnați de către Partidul Național Liberal – Filiala Teleorman sunt oameni cu experiență profesională și expertiză în mai multe domenii dar și cu experiență politică. De asemenea avem pe listă și colegi noi în politică, iar prin acest lucru arătam că suntem un partid deschis să primim oameni valoroși și pe care să îi și promovăm.\n\nCu toții vom elabora și vom susține proiecte mari de investiții, de genul Investițiilor Teritoriale Integrate (ITI).\n\nLe mulțumesc colegilor din PNL Teleorman pentru implicare și pentru că au participat activ în desemnarea candidaților pentru Parlamentul României .” a declarat Daniel Constantin, liderul PNL Teleorman.",
  "metadata": {
    "original_file": "Cronica_De_Teleorman_0083.html"
  }
}