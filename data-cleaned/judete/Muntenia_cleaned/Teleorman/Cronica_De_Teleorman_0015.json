{
  "title": "Noul Parlament al României va depune jurământul pe 20 decembrie | Cronica de Teleorman / Ştiri din Teleorman şi nu numai",
  "content": "Președintele Klaus Iohannis a convocat Parlamentul României pentru vineri, 20 decembrie. Deputații și senatorii aleși pe 1 decembrie vor avea prima ședință în plen, unde vor depune jurământul.\n\n„ Președintele României, Klaus Iohannis, a semnat miercuri, 11 decembrie 2024, decretul privind convocarea Parlamentului României, ales la data de 1 decembrie 2024, în ziua de vineri, 20 decembrie 2024, la ora 14:00, la Palatul Parlamentului ”, se arată în comunicatul Administrației Prezidențiale.\n\nParlamentarii nou aleși urmează să depună jurământul în ședința din 20 decembrie și să-și preia mandatul din momentul depunerii jurământului. \n\n \n\n În total, legislativul va avea 465 de parlamentari, din care, 331 de deputați și 134 de senatori \n\n Cele mai multe mandate în viitorul Parlament, le va avea PSD: 122 de mandate din care 86 de deputați și 36 de senatori. \n\n \n\n PNL : 49 de deputați și 22 de senatori \n\n AUR: 63 de deputați și 36 de senatori \n\n USR : 40 de deputați și 19 senatori \n\n UDMR : 22 de deputați și 10 senatori \n\n SOS România : 28 de deputați și 12 senatori \n\n POT: 24 de deputați și 7 senatori\n\nBiroul Electoral Central pentru alegerea Senatului şi a Camerei Deputaţilor din anul 2024 (BEC) a încheiat, în şedinţa din data de 4 decembrie a.c., procesul-verbal privind cele şapte partide politice, organizaţii ale cetăţenilor aparţinând minorităţilor naţionale, alianţe politice sau alianţe electorale care întrunesc pragul electoral la alegerile pentru Senat şi Camera Deputaţilor.\n\nAstfel, acestea sunt: Partidul Social Democrat, Alianţa pentru Unirea Românilor; Partidul Naţional Liberal; Uniunea Salvaţi România; Partidul S.O.S. România; Partidul Oamenilor Tineri; Uniunea Democrată Maghiară din România.",
  "metadata": {
    "original_file": "Cronica_De_Teleorman_0015.html"
  }
}