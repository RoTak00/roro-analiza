{
  "title": "Persoană cercetată pentru trafic de droguri de risc, conducere fără permis și conducere sub influența alcoolului sau a altor substanțe (Video) | Cronica de Teleorman / Ştiri din Teleorman şi nu numai",
  "content": "La data de 3 aprilie 2024, polițiștii Serviciului de Combatere a Criminalității Organizate Teleorman, împreună cu procurorii D.I.I.C.O.T. – Biroul Teritorial Teleorman, au pus în aplicare un mandat de percheziție domiciliară în municipiul Alexandria, într-o cauză privind săvârșirea infracțiunilor de trafic de droguri de risc, conducere fără permis și conducere sub influența alcoolului sau a altor substanțe, potrivit IPJ Teleorman.\n\nPotrivit sursei citate, „din cercetările efectuate a reieșit că, pe parcursul anului 2023, dar și în anul 2024, o persoană ar fi condus autoturisme, pe drumurile publice, fără a deține permis de conducere eliberat pentru vreo categorie de vehicule și aflându-se sub influența substanțelor psihoactive. \n\n De asemenea, în sarcina acesteia s-a reținut și faptul că ar fi deținut și comercializat droguri de risc (canabis) către consumatori din județul Teleorman.\n\n„Audierile se vor desfășura la sediul Direcției de Investigare a Infracțiunilor de Criminalitate Organizată și Terorism – Biroul Teritorial Teleorman. \n\n Suportul de specialitate a fost asigurat de Direcția Operațiuni Speciale din Poliția Română. \n\n Acțiunea beneficiază de sprijinul luptătorilor din cadrul Serviciului pentru Acțiuni Speciale Teleorman. \n\n Facem precizarea că, pe parcursul întregului proces penal, persoanele cercetate beneficiază de drepturile și garanțiile procesuale prevăzute de Codul de procedură penală, precum și de prezumția de nevinovăție”, a transmis IPJ Teleorman.",
  "metadata": {
    "original_file": "Cronica_De_Teleorman_0152.html"
  }
}