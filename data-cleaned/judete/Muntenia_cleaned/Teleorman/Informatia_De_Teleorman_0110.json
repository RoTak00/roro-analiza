{
  "title": "Bilete de tratament pentru pensionarii din Teleorman. Prima serie începe în data de 17.02.2020",
  "content": "Conform Hotărârii de Guvern nr. 99/2020 privind acordarea prestațiilor sub forma biletelor de tratament balnear, în cursul anului 2020 prin sucursalele Societății de Tratament Balnear și Recuperarea Capacității de Muncă (SC TBRCM SA), Casa Națională de Pensii Publice pune la dispoziția beneficiarilor un număr de 59.926 bilete de tratament balnear, repartizate pe maximum 19 serii de trimitere, la care se vor adăuga un număr de locuri de tratament balnear contractat cu alți operatori economici interesați, număr care se va stabili după atribuirea contractelor.\n\nCriteriile de acordare a biletelor de tratament balnear pentru anul 2020 aprobate prin Ordinul nr. 347/05.02.2020 al Președintelui CNPP se găsesc pe site-ul CNPP: www.cnpp.ro – secțiunea Activități CNPP/ Bilete de tratament. Prima serie începe din data de 17.02.2020. Durata sejurului (seriei) este de 16 zile zile, iar durata tratamentului balnear este de 12 zile.\n\nInformații suplimentare cu privire la datele de intrare/serii pot fi accesate pe pagina web a Casei Județene de pensii Teleorman: www.pensiiteleorman.ro – secțiunea Bilete de tratament. De asemenea, persoanele interesate se pot adresa Compartimentului Gestiune Bilete de tratament, etaj. 1 din cadrul instituției noastre.",
  "metadata": {
    "original_file": "Informatia_De_Teleorman_0110.html"
  }
}