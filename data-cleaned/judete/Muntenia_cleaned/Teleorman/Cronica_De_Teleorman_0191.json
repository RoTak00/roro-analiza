{
  "title": "Accident mortal la Vârtoapele de Jos | Cronica de Teleorman / Ştiri din Teleorman şi nu numai",
  "content": "Un bărbat de 49 de ani, din București, care se deplasa cu mopedul pe raza localității Vârtoapele de Jos, a murit în urma impactului cu o autoutilitară căreia nu i-a acordat prioritate de trecere la intersecție. Accidentul rutier s-a petrecut în judrul orei 16:00, pe DJ 601C, pe raza localității Vârtoapele de Jos.\n\n„ Polițiștii din cadrul Biroului Rutier Roșiori de Vede au întocmit dosar penal sub aspectul săvârșirii infracțiunii de ucidere din culpă în cazul unui accident rutier produs la data de 12 noiembrie a.c., în jurul orei 16:00, pe DJ 601C, pe raza localității Vârtoapele de Jos. \n\n Cercetările preliminare indică ipoteza că, în timp ce un bărbat în vârstă de 49 de ani, din municipiul București, se deplasa pe DJ 703, cu mopedul, fără a poseda permis de conducere, ajungând la intersecția cu DJ 601C, nu ar fi acordat prioritate de trecere unei autoutilitare conduse regulamentar de către un bărbat în vârstă de 38 de ani, din comuna Vârtoape. \n\n În urma accidentului a rezultat decesul bărbatului de 49 de ani „, potrivit IPJ Teleorman.\n\nConform sursei citate, conducătorul auto a fost testat cu aparatul etilotest, rezultatul indicând faptul că nu se afla sub influența alcoolului la momentul producerii evenimentului rutier.\n\nÎn cauză a fost întocmit dosar penal sub aspectul săvârșirii infracțiunii de ucidere din culpă, cercetările fiind continuate sub coordonarea Parchetului de pe lângă Judecătoria Roșiori de Vede în vederea stabilirii cauzelor și împrejurărilor producerii accidentului.",
  "metadata": {
    "original_file": "Cronica_De_Teleorman_0191.html"
  }
}