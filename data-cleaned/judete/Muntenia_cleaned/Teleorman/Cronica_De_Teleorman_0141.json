{
  "title": "Doi tineri, un bărbat și o femeie, au ajuns în arest pentru braconaj | Cronica de Teleorman / Ştiri din Teleorman şi nu numai",
  "content": "Doi tineri, un bărbat de 26 de ani și o femeie de 24 de ani, ambii din Teleorman, s-au ales cu dosar penal și au ajuns în arest pentru braconaj cinegetic. \n\n Polițiștii din cadrul Serviciului Arme, Explozivi și Substanțe Periculoase Teleorman au dispus reținerea celor doi.\n\n„În urma administrării probatoriului s-a stabilit faptul că, la data de 8 mai a.c., în jurul orei 23:30, un bărbat din comuna Dobrotești, sat Merișani și o femeie din comuna Drăgănești de Vede, sat Văcărești, folosindu-se de 3 câini din rasa ogar și de un proiector, ar fi efectuat acte de braconaj în extravilanul satului Văcărești, părăsind locul comiterii faptei, fiind ulterior identificați de polițiștii din cadrul Secției 4 Poliție Rurală Rosiori de Vede pe D.J. 612, către Sfințești. \n\n Cadavrul iepurelui a fost ridicat, iar cei 3 câini din rasa ogar au fost lăsaţi în custodia paznicului de vânătoare. \n\n Ulterior, la data de 9 mai 2024, polițiștii au dispus reținerea persoanelor cercetate, acestea fiind introduse în Centrul de Reținere și Arestare Preventivă din cadrul Inspectoratului de Poliție Județean Teleorman. Cercetarile sunt continuate sub supravegherea Parchetului de pe lângă Judecătoria Roșiori de Vede”, a transmis IPJ Teleorman.",
  "metadata": {
    "original_file": "Cronica_De_Teleorman_0141.html"
  }
}