{
  "title": "Adrian Savu, şeful Ocolului Silvic Slăveşti, şi alte trei persoane, reţinuţi în afacerea cu \"deşeuri medicale periculoase\"",
  "content": "La data de 10.09.2019, în jurul orei 06:00, polițiștii din cadrul Serviciului Arme, Explozivi şi Substanţe Periculoase, Serviciului de Investigarea a Criminalităţii Economice şi Serviciului de Investigaţii Criminale Teleorman, sprijiniţi de specialişti din cadrul I.G.P.R. – Direcţia Arme, Explozivi şi Substanţe Periculoase, au pus în aplicare 5 mandate de percheziţie domiciliară într-un dosar privind săvârşirea infracţiunii de „neluarea sau nerespectarea măsurilor obligatorii în desfăşurarea activităţii de colectare, tratare, transport şi eliminare a deşeurilor periculoase”, faptă prev. şi ped. de art. 63 alin 1, lit. b, din Legea 211/2011.\n\nÎn urma percheziţiilor domiciliare şi a probatoriului administrat, în cauză a fost luată masura reţinerii împotriva unui număr de 4 suspecţi, urmând ca în cursul zilei de astăzi aceştia să fie prezentaţi instanței pentru a dispune în cauză.\n\nPrintre persoanele reţinute se află şi Adrian Savu, Şeful Ocolului Silvic din Slaveşti, şi administratorul societăţii Eco Pastel. Potrivit unor surse din anchetă, procurorii vor cere control judiciar pentru cei patru suspecţi, dar ultimul cuvânt îl vor avea magistraţii de la Judecătoria din Videle.",
  "metadata": {
    "original_file": "Informatia_De_Teleorman_0191.html"
  }
}