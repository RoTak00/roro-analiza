{
  "title": "Inedit! Un tânăr ofiţer al \"Academiei Forţelor Terestre\" din Sibiu a ales să facă parte din echipa ISU Teleorman",
  "content": "Moment unic astăzi, la ISU Teleorman, cu ocazia ceremonialului militar, organizat pentru avansarea în gradul următor, la termen, a mai multor ofiţeri şi subofiţeri. Litră Valentin Ionuţ, proaspăt absolvent al Academiei Forţelor Terestre „Nicolae Bălcescu” din Sibiu, specializarea Contabilitatea -Finanţe, a fost înaintat la gradul de sublocotenent, urmând să-şi desfăşoare activitatea în cadrul ISU Teleorman.\n\n„Din data de 31. 07.2019, domnului Litră Valentin Ionuţ, absolvent al Academiei Forţelor Terestre, promoţia 2019, repartizat prin ordinul Inspectorului general la Inspectoratul pentru Situaţii de Urgenţă al judeţului Teleorman, i se acordă gradul militar de sublocotenent, urmând a fi numit în funcţie potrivit competenţelor” se arată în ordinul semnat de către colonel Marius Stancu, inspectorul șef al I.S.U. Teleorman.",
  "metadata": {
    "original_file": "Informatia_De_Teleorman_0224.html"
  }
}