{
  "title": "Accident feroviar soldat cu moartea unui bărbat, la Videle | Cronica de Teleorman / Ştiri din Teleorman şi nu numai",
  "content": "Un bărbat de 46 de ani, din Videle, a murit în urma unui accident feroviar petrecut în seara zilei de 1 semptembrie, la ieșirea din stația Videle, către Ciolpani. \n\n Evenimentul tragic a fost anunțat pe numărul de urgență 112, în jurul orei 21.30, chiar de mecanicul de locomotivă.\n\n“La data de 1 septembrie a.c., în jurul orei 21.30, am fost sesizați prin Sistemul Unic pentru Apeluri de Urgență 112 de către mecanicul de locomotivă al trenului IR 11502, ce circula pe distanța București Nord – Arad, cu privire la faptul că la ieșirea din stația Videle, către Ciolpani , s-a produs un accident feroviar.\n\nPolițiștii din cadrul Postului de poliție TF Videle care s-au deplasat la fața locului au constatat că sesizarea se confirmă, în urma cercetărilor efectuate persoana accidentată și declarată decedată a fost identificată ca fiind un bărbat în vârstă de 46 de ani, din orașul Videle. Cadavrul bărbatului a fost preluat de un echipaj din cadrul Serviciului de Medicină Legală Teleorman pentru a fi transportat la o unitate medicală în vederea efectuării necropsiei”, a transmis IPJ Teleorman.\n\nÎn cauză a fost întocmit dosar penal în care se efectuează cercetări sub coordonarea Parchetului de pe lângă Tribunalul Teleorman, pentru stabilirea întregii situații de fapt.",
  "metadata": {
    "original_file": "Cronica_De_Teleorman_0226.html"
  }
}