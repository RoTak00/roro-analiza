{
  "title": "Colaborare și dezvoltare: Alina Gorghiu a vizitat comunele Cepari și Tigveni",
  "content": "Duminică, 3 noiembrie, Alina Gorghiu, ministrul Justiției, a revenit printre oamenii lângă care se simte cel mai bine. În Argeș. La Cepari, împreună cu conducerile filialelor PNL din Cepari, Tigveni, Sălătrucu, Șuici, Ciofrângeni și Poienarii de Argeș, a făcut o radiografie a situației actuale. A fost ocazia perfectă de a discuta despre provocările care urmează în această perioadă.\n\n\n\n„I-am văzut pe toți preocupați de cele două campanii aflate în plină desfășurare și deschiși la toate soluțiile prezentate pentru a dinamiza acțiunile care urmează. Am profitat de ocazie pentru a vizita un loc de poveste, Biserica din parohia Cărpeniș, Cepari. Cu o istorie deosebită. Construcția bisericii inițiale a fost începută în anul 1935, ctitor fiind Ștefan Minovici, doctor în chimie. Nimeni altul decât fratele lui Mina Minovici, fondatorul școlii române de medicină judiciară și directorul primului Institut de Medicină Legală din România.\n\n\n\nUrmătoarea escală a fost la Primăria Tigveni, unde am discutat cu echipa liberală de acolo despre proiectele locale în derulare, dar și despre cele viitoare. Mulțumesc gazdelor extraordinare de la Cepari, Claudia Dumitru și Gheorghe Minculete, de la Tigveni, Ramona Smeu, primăriță PNL. Mulțumesc preotului Cristian Despa pentru explicațiile oferite despre biserica pe care o păstorește.\n\nDe asemenea, le mulțumesc pentru prezență lui Gheorghe Alexandru Toma, Elenei Siiulescu, liderii PNL Sălătrucu și Ciofrângeni, dar și lui Cornel Panțeru și Dragoș Boncea, primarul, respectiv viceprimarul comunei Poienarii de Argeș”, a transmis Alina Gorghiu.",
  "metadata": {
    "original_file": "argesexpres_0007.html"
  }
}