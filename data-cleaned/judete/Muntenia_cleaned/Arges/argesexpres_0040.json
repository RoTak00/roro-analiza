{
  "title": "A fost emisă o nouă serie de bilete pentru tratamente balneare",
  "content": "Din seria 18 din acest an, cu date de plecare în perioada 17 – 20 noiembrie 2024, au rămas următoarele bilete nevalorificate: Amara -10 bilete; Covasna - 8; Felix – 2; Neptun – 5; Olănești – 30; Mangalia – 2; Sovata – 6; Slănic Moldova – 2; Bușteni – 2; Buziaș – 2; Herculane – 2; Techirghiol – 6; Govora – 10.\n\n\n\nAceste bilete se distribuie prin solicitare directă la Compartimentul bilete de tratament balnear până în dată de 15.11.2024.\n\n\n\nContribuția individuală a unui bilet de tratament este de 50% din cuantumul brut al pensiei, inclusiv din cea brută acordată, dacă beneficiază de drepturi din alte sisteme neintegrate sistemului public. În cazul pensionarilor care au și calitatea de asigurat, contribuția individuală este de 50% din cuantumul brut total al drepturilor de pensie și câștigul brut de natură salarială care a constituit baza de calcul a contribuției de asigurări sociale din luna anterioară celei în care se face repartiția.\n\n\n\nBiletul de tratament se eliberează personal titularului, pe baza actului de identitate. Acesta va avea asupra lui cuponul lunii octombrie sau noiembrie 2024 și biletul de trimitere de la medicul de familie. Plata contribuției individuale se poate face numerar sau cu cardul la ghișeul bilete de tratament balnear.",
  "metadata": {
    "original_file": "argesexpres_0040.html"
  }
}