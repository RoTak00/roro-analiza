{
  "title": "O formalitate: România - Paraguay 29-17 (16-7)",
  "content": "Naţionala feminină de handbal a obţinut o victorie facilă în primul meci la Campionatul Mondial de handbal feminin din Germania, după ce a învins Paraguay cu scorul de 29-17. Peste 500 suporteri români în tribune au făcut o atmosferă de vis la Trier. Naţionala noastră s-a desprins rapid în faţa sud-americanelor, ajungând la 9-3 (min. 17). Singurele scăpări au fost doar în zona centrală a apărării şi pe extreme, de acolo venind cele mai multe goluri ale adversarelor. Dacă în prima repriză, Dumanska a încasat doar 7 goluri, Dedu nu a convins în mitanul secund. Echipa noastră a evoluat în următoarea formulă: Dedu, Dumanska - portari; Udriştioiu - 4 goluri, Geiger - 2, Buceschi - 1, Neagu - 3, Laslo - 1, A.M. Popa - 3, Ardean Elisei - 2, Florianu - 5, Pintea - 3, Berbece - 3, Tomescu, Zamfirescu, Tătar - 2, Dragut - 1. Antrenor: Ambros Martin.\n\nGrupa Campionatului Mondial de handbal feminin de la Trier, în care evoluează şi România, a devenit încurcată încă din prima zi. După ce România a învins Paraguay cu 29-17, Slovenia a furnizat o uriaşă surpriză, prin victoria cu 24-23 în faţa Franţei. Slovenia era şi următoarea adversară a României, iar meciul s-a jucat ieri, după închiderea ediţiei. Vom reveni cu amănunte.\n\nUPDATE: România s-a impus în meciul cu Slovenia cu scorul de 31-28.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "argesfocus_0011.html"
  }
}