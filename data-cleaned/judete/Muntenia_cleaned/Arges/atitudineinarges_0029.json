{
  "title": "Mascaţii au intervenit la spital pentru un scandal provocat de romi!",
  "content": "În această dimineaţă a fost nevoie de intervenţia mascaţilor, a Poliţiei şi a Jandarmeriei pentru a calma spiritele în curtea Spitalului Municipal din Curtea de Argeş. Mai mulţi romi au luat cu asalt curtea unităţii spitaliceşti şi au devenit agresivi la aflarea veştii că un bărbat în vârstă de 80 de ani, rudă cu aceştia, a decedat. Gardienii spitalului s-au văzut nevoiţi să apeleze la ajutorul poliţiştilor şi jandarmilor pentru a-i linişti pe scandalagii. Când au văzut că nu au sorţi de izbândă, au trecut la \"artileria grea\" şi au solicitat şi intervenţia mascaţilor. Un tânăr din grupul romilor a fost preluat de poliţişti şi dus la secţie pentru declaraţii.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0029.html"
  }
}