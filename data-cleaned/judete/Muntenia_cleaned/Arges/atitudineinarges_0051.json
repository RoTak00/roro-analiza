{
  "title": "DN 7C, blocat din nou de o avalanşă!",
  "content": "Astăzi, la ora 11.30, DN 7C - între Cetatea Poenari şi Barajul Vidraru, la kilometrul 58 - a fost blocat din cauza unei avalanşe. Din fericire, nu s-au înregistrat victime sau autovehicule blocate. \"S-a acţionat pentru degajarea suprafeţei de rulare. Nu au fost probleme deosebite, iar avalanşa s-a declanşat din cauza bolovanilor care s-au prăbuşit de pe versanţi, în urma ploilor şi dezgheţului din ultima vreme. La ora 12.50, circulaţia a fost reluată şi se desfăşoară acum în condiţii normale pe ambele sensuri de mers\", ne-au declarat reprezentanţi ai Drumuri Naţionale Argeş.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0051.html"
  }
}