{
  "title": "Înnorări accentuate, averse şi descărcări electrice!",
  "content": "Vremea va fi marţi în general instabilă, dar se va menţine caldă, deşi valorile termice vor marca o scădere faţă de ziua precedentă. Temporar, mai ales pe parcursul zilei vor fi înnorări accentuate, averse şi posibil descărcări electrice. Vântul va sufla slab, până la moderat, cu unele intensificări locale. Cantităţile de apă vor depăşi local 10-15 l/mp. Temperaturile maxime se vor încadra între 10 şi 18 grade Celsius, iar cele minime vor fi cuprinse între 3 şi 8 grade Celsius. La munte, cerul va fi mai mult noros şi temporar va ploua. Ploile vor avea şi caracter de aversă şi vor fi posibile descărcări electrice. La altitudini de peste 1.800 metri vor fi şi precipitaţii mixte. Cantităţile de apă cumulate vor depăşi 15-20 l/mp şi, posibil, izolat 30-35 l/mp. Vântul va avea unele intensificări, cu viteze mai mari pe creste. Temperatura aerului va marca o scădere, ne-au informat specialiştii din cadrul Centrului Regional Meteorologic Muntenia.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0078.html"
  }
}