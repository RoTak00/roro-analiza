{
  "title": "Sute de argeşeni, executaţi silit!",
  "content": "Un raport recent al Băncii Naţionale a României arată că valoarea restanţelor argeşenilor la bănci a scăzut în ianuarie 2018 faţă de aceeaşi lună a anului 2017, în special, ca urmare a procedurilor de executare silită. Sute de argeşeni s-au aflat sau se află în proces de executare silită şi şi-au pierdut diverse bunuri în favoarea băncilor, inclusiv apartamente sau case. Astfel, valoarea restanţelor în moneda naţională a scăzut de la 146,10 milioane de lei în ianuarie 2017 la 128,10 milioane de lei în ianuarie 2018, în vreme ce restanţele în valută au scăzut de la echivalentul a 111,10 milioane de lei la 55,70 milioane de lei. Volumul total al creditării a fost în prima lună a anului 2017 de 4,70 miliarde de lei, iar în ianuarie 2018 a ajuns la 5,30 miliarde de lei.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0034.html"
  }
}