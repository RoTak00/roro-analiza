{
  "title": "Un argeșean și-a amenințat sora cu un cuțit și i-a furat telefonul",
  "content": "În ziua de 13 noiembrie, oamenii legii de investigații criminale din cadrul Poliției Municipiului Pitești, au finalizat cercetările într-un dosar penal privind comiterea infracțiunii de tâlhărie calificată.\n\n\n\nCa urmare a probatoriului administrat în cauză, a rezultat faptul că un bărbat în vârstă de 54 de ani, din Pitești, în seara zilei de 10 octombrie, ar fi amenințat-o pe sora sa, în vârstă de 50 de ani, cu un cuțit și ar fi deposedat-o de un telefon mobil, după care ar fi plecat de la locuința acesteia, din aceeași localitate.\n\n\n\nReamintim faptul că la data de 11 octombrie, bărbatul a fost arestat preventiv, ca urmare a deciziei judecătorului de drepturi și libertăți din cadrul Judecătoriei Pitești, acesta fiind în prezent încarcerat. Dosarul penal urmează să fie înaintat Parchetului de pe lângă Judecătoria Pitești cu propunere de trimitere în judecată.",
  "metadata": {
    "original_file": "argesexpres_0034.html"
  }
}