{
  "title": "\"Gânduri la început de seară\", în martie",
  "content": "Miercuri, începând cu ora 16.00, iubitorii de cultură sunt aşteptaţi să ia parte la şedinţa lunară \"Gânduri la început de seară\", organizată de prof. dr. George Baciu şi col. (rtg.) Laurenţiu Domnişoru la Cercul Militar. Din nou, se va discuta sub umbrela temei generale \"România Centenară\". Sunt propuse spre discuţie următoarele subiecte: \"1 Decembrie 1918, încheierea procesului de formare a statului naţional unitar român\" - prof. Constantin Voiculescu; \"Ion Minulescu - laudatio şi strofe pentru toată lumea\" - lansare de carte sub egida Asociaţiei Române de Tineret din Muntenia (lectură de poezie din partea elevilor din cadrul Şcolii Gimnaziale Valea Iaşului); \"Biserica Ortodoxă Română şi Marea Unire\" - George Mitrache, redactor şef al revistei \"Glasul Iubirii\"; \"Patriotismul - termen cu rădăcini în sentimentul dragostei de ţară şi neam\" - pr. Ioan Cionca; \"Călătorie în lumea cărţilor\" (Ion C. Ştefan) - prof. Cezar Bădescu.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0040.html"
  }
}