{
  "title": "\"Martie friguros aduce un an sărac...\"",
  "content": "Aceasta este convingerea bătrânilor din satele situate pe cele patru văi de râuri din zona Curtea de Argeş, care încă n-au uitat învăţăturile transmise din tată-n fiu. Ei mai susţin că dacă în ziua de 7 martie e frig, înseamnă că se va întoarce iarna. Dar, în cazul în care în cerul e senin în noaptea de Buna-Vestire sau Blagoveştenii, sărbătoare prăznuită în data de 25 martie, în casele oamenilor vor fi multe bucurii. Dimineţile cu rouă din luna lui Mărţişor aduc multe ploi după Paşte, iar tunetele anunţă an mănos. La fel, dacă avem parte de o lună martie uscată, aprilie va fi una cu ploi, iar dacă vânturile suflă dinspre miazănoapte, luna mai va fi una tare frumoasă...\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0004.html"
  }
}