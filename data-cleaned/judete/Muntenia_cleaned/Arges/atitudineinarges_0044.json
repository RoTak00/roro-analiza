{
  "title": "Vin ploile!",
  "content": "În intervalul 12 martie, ora 16.00 - 14 martie, ora 08.00, temporar va ploua, la început în jumătatea de vest a ţării, apoi mai ales în regiunile estice, sudice şi centrale. Ploile vor avea şi caracter de aversă şi vor fi însoţite de descărcări electrice şi intensificări de scurtă durată ale vântului, îndeosebi în după-amiaza zilei de luni (12 martie) şi în noaptea de luni spre marţi (12/13 martie). La munte vor predomina ploile, favorizând topirea stratului de zăpadă. Cantităţile de apă vor depăşi local 15-20 l/mp şi, izolat, mai ales în Oltenia, Banat, Transilvania şi Moldova, precum şi în zona montană, 30-35 l/mp.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0044.html"
  }
}