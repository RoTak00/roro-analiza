{
  "title": "Dunărea Călărași-Poli Iași 2-0. Dan Alexa: „Vali Alexandru a intrat foarte bine, a avut o execuţie fantastică„ – Express de Calarasi",
  "content": "Dunărea a învins cu 2-0 pe Poli Iași în etapa a 6-a a Ligii 1 Betano prin golurile marcate de „Il Gladiatore„ Vali Alexandru și Bodo Kanda.\n\nPrima victorie a Dunării de pe teren propriu s-a concretizat în runda a 6-a la Călărași în fața celor de la Poli Iași. Vali Alexandru a fost omul meciului. Fostul golgeter al Dunării din Liga a 2-a, a dat un gol și o pasă de gol. Dan Alexa, tehnicianul grupării călărășene a declarat că formația sa a meritat victoria dar a avut și inspirație atunci când l-a introdus pe teren în partea secundă pe Vali Alexandru.\n\n“Am fost echipa mai bună, care şi-a creat ocazii de poartă, chiar şi când am jucat 11 la 11. E o victorie meritată. Am făcut un joc bun, am avut determinare şi organizare. Am fost clar echipa mai bună azi. Pe lângă cele două goluri am avut multe situaţii de a înscrie. Eliminarea a fost mai mult decât clară. Vali Alexandru a intrat foarte bine, a avut o execuţie fantastică”, a spus „Chirurgul„.\n\nDunărea se află pe 5 în clasament, un loc destul de bun în Liga 1 și nu a pierdut cu echipe ca CFR Cluj, liderul actual al clasamentului și nici cu Astra Giurgiu, formație care este pe 3.",
  "metadata": {
    "original_file": "expresdecalarasi_0026.html"
  }
}