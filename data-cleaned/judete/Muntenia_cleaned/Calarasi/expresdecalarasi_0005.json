{
  "title": "Florentin Brișan: “Mă bucur enorm, s-a văzut determinarea băieţilor” – Express de Calarasi",
  "content": "„Am văzut astăzi un meci greu. Am jucat, totuşi, împotriva campioanei CFR Cluj. Terenul, destul de îmbibat din cauza ploii, a rezistat până la urmă. A fost primul meci disputat pe acest gazon. În schimb, mă bucur enorm, s-a văzut determinarea băieţilor. Deocamdată atâta putem. Urmează partida cu Hermannstadt şi mergem la Tg. Mureş să batem!” a spus Brişan.\n\nPreşedintele executiv, Florin Brişan a declarat după partida cu CFR Cluj că în urma vânzărilor de bilete şi abonamente, în contul clubului au intrat în jur de 50 de mii de euro. „Reţeta financiară a fost în jur de 50 de mii de euro, banii provenind din vânzarea de bilete şi abonamente. De luni, reluam şi vânzarea de abonamente. Sperăm să vindem cât mai multe pentru că asta e menirea noastră. Să trăim din încasări. Până acum am vândut 360 de abonamente” a spus Brişan care a mai precizat ca într-o săptămână se va amenaja şi Fan Shop-ul de la intrarea în stadion de unde suporterii îşi pot achiziţiona tricouri, treninguri, etc.\n\n Preţurile ABONAMENTELOR pentru întreg sezonul competiţional 2018 – 2019 sunt următoarele:\n\n Tribuna I – 350 LEI\n\n Tribuna a II-a – 400 LEI\n\n Peluze – 170 LEI\n\n Locuri acoperite (tribuna II) – 1200 LEI\n\n wwwafcdunareacalarasi.ro",
  "metadata": {
    "original_file": "expresdecalarasi_0005.html"
  }
}