{
  "title": "Dunărea – Voluntari 1 – 1 / Dan Alexa: „Un joc slab făcut de noi„ – Express de Calarasi",
  "content": "Mediop Ndiaye a deschis scorul în partida de astăzi jucată la Călărași în runda a 11-a a Ligii 1!\n\nMeciul putea să se termine cu victoria călărășenilor însă Veiga Varzim a egalat în minutul 80. Dunărea lui Alexa are 14 puncte în clasamentul Ligii 1 și se află pe locul 9.\n\nCălărășenii nu au de ce să fie criticați. Echipa a făcut istorie la Călărași și se află pe un drum bun pentru o nou promovată. Obiectivul rămâne salvarea de la retrogradare iar formația de pe malul Borcei se menține destul de bine la nivelul Ligii 1!\n\nDan Alexa: „Un joc un joc slab făcut de noi. Am arătat rău din punct de vedre fizic astăzi și astăzi nu am meritat să câștigăm. Mă supără lipsa de marcaj. Un punct venit după un joc modest și pentru faptul acesta sunt supărat. Cei de la Voluntari au jucători de calitate. Au experiență, o formație greu de surprins. Sunt supărat pe joc nu neapărat pe rezultat. Vine o pauză și este bine. Vom face o analiză corectă și vom remedia. Am avut un plubic bun care are așteptări mari. Lumea vorbește de play-off dar este foarte greu să ne batem acolo„.\n\nEtapa viitoare, Dunărea joacă la Dinamo pe 22.10 de la ora 21:00.",
  "metadata": {
    "original_file": "expresdecalarasi_0046.html"
  }
}