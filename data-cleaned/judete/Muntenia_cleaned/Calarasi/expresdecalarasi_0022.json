{
  "title": "Anton Magearu RELOADED – Express de Calarasi",
  "content": "Nu au trecut nici măcar trei ani şi Anton Magearu revine triumfal în consiliul judeţean, fiind printre puţinii consilieri care nu au ratat niciun mandat. Dacă ne gândim bine, Magearu este veteran absolut la acest capitol, fiindu-i cunoscute toate ungherele consiliului judeţean şi toate chichiţele legii administraţiei publice locale, de când se războia cu Filipescu, dar cu care s-a împrietenit, politic, între timp. Anton Magearu a ocupat un post de consilier ce era vacant de mai mult timp şi vine la pachet cu Marin Valentin, ce va ocupa locul demisionarului Marian Drăgan. Uneperiştii i-au pus gând rău lui Magearu la validare, vezi, Doamne, că a fost dat afară din PDL şi apoi reprimit, dar le spunem noi că nu se verifică. Încercaţi, băieţi, cu alt motan, deşi nea Magearu se pricepe şi la d'astea, nu numai la vaci.",
  "metadata": {
    "original_file": "expresdecalarasi_0022.html"
  }
}