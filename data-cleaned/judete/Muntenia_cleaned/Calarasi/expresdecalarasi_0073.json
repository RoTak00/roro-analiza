{
  "title": "DEMISIA CĂ NU SE MAI POATE! – Express de Calarasi",
  "content": "Având în vedere scandalul naţional legat de spitalele din România, în care 50 de spitale din toată ţara au folosit apă în loc de dezinfectant, fapt ce a generat mii de pacienti care s-au ales cu infecţii intraspitaliceşti, necunoscându-se până în prezent numărul celor care au fost fatale, cerem demisia factorilor răspunzători.\n\nAceasta este adevărata corupţie care ucide!\n\nJudeţul Călăraşi se află şi el pe lista spitalelor problemă cu un număr de 5 unităţi. Adică toate!\n\nPrin urmare, cerem public DEMISIA preşedintelui Consiliului Judeţean, Răducu George Filipescu, cât şi a vicepreşedintelui CJ, Marian Dinulescu, membrii PNL Călăraşi.\n\nÎi facem direct răspunzători pentru administrarea defectuoasă a spitalelor din subordinea CJ, respectiv, Spitalul Judeţean Călăraşi, Spitalul Săpunari şi Spitalul TBC Călăraşi.\n\nDacă mai aveţi vreo fărâmă de bun simţ, plecaţi acasă, lăsaţi-ne că ne omorâţi!",
  "metadata": {
    "original_file": "expresdecalarasi_0073.html"
  }
}