{
  "title": "Program ”Caravana filmului românesc” în perioada 8-10 mai a.c. – Express de Calarasi",
  "content": "„Caravana filmului românesc” soseşte, din nou, la Călăraşi, de data asta sub un alt nume, ”Cartea și filmul”. În perioada 8-10 mai a.c., proiectul inițiat și derulat de către Asociaţia CineCultura şi MDV Audio Studio, în parteneriat cu Primăria Municipiului Călărași, dar și cu Inspectoratul Școlar Județean Călărași și Casa Corpului Didactic Călărași, se adresează în special elevilor călărășeni. Timp de trei zile, în perioada 8-10 mai a.c., în sala de spectacole a Centrului Cultural Barbu Știrbei din municipiul Călărași vor avea loc proiecții cu filme, ecranizări ale unor opere celebre care sunt studiate în programa școlară actuală, accesul fiind gratuit.\n\nMenționăm faptul că în weekendul 13-15 mai a.c., Caravana filmului românesc se va desfășura la scena din Parcul Dumbrava, cu proiecții de filme în aer liber. Programul va fi anunțat în zilele care urmează.",
  "metadata": {
    "original_file": "expresdecalarasi_0003.html"
  }
}