{
  "title": "Anvelopare blocuri în zona Navrom – Express de Calarasi",
  "content": "Marius Dulce : „Începem săptămâna cu câteva fotografii privind stadiul lucrărilor la anveloparea blocurilor din zona Navrom, cele cu care am câștigat finanțare pentru eficientizare energetică.\n\nSunt imobile vechi unde există asociație de proprietari, condiție obligatorie pentru depunerea proiectului la minister.\n\nVă reamintesc că am obținut bani și pentru anveloparea blocurilor de locuințe sociale din cartierul 2 Moldoveni, unde Primăria Municipiului Călărași este proprietar.\n\nMi-aș dori ca fiecare bloc din municipiu să beneficieze de astfel de îmbunătățiri, de aceea revin cu rugămintea de constituire a asociațiilor de proprietari.\n\nObiectivele reabilitării termice sunt: îmbunătățirea condițiilor de igienă și confort termic; reducerea pierderilor de căldură și a consumurilor energetice;\n\nreducerea costurilor de întreținere pentru încălzire și apă caldă de consum; reducerea emisiilor poluante generate de producerea, transportul și consumul de energie, dar și păstrarea valorii arhitecturale, ambientale și de integrare cromatică în mediul urban.”",
  "metadata": {
    "original_file": "expresdecalarasi_0028.html"
  }
}