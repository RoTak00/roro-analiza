{
  "title": "Noi explicații ale conducerii Școlii de Poliție „Vasile Lascăr” Câmpina, după ce bucăți din tavanul unui dormit s-au desprins",
  "content": "\n• Într-un nou comunicat transmis după incidentul de acum două seri, conducerea unității de învățământ reclamă faptul că nu au mai putut fi făcute reparații semnficative „de mai bine de 10 ani”, invocând sistemul în care sunt pregătiți viitorii polițiști și din care școala are în permanență elevi în instruire.\n\n„Referitor la materialul apărut în spațiul public în care sunt prezentate imagini cu desprinderea unei bucăți din tencuiala unui tavan dintr-o cameră de cazare a elevilor Școlii de Agenți de Poliție \"Vasile Lascăr \"Câmpina, facem precizarea că în aceste spații nu s-au mai efectuat lucrări de reparație ample de mai bine de 10 ani!\n\nDin anul 2017, instituția noastră a școlarizat câte două serii de elevi pe an, în sistem suveică, fapt ce nu a permis decât lucrări de reparație punctuale acolo unde starea de fixație și mobilier s-a degradat!\n\nRegretăm incidentul și asigurăm opinia publică că elevii și angajații școlii nu sunt expuși pericolului de accidentare! În cursul zilei de 30.01.2025 s-au efectuat reparațiile pe aceasta zonă, iar angajații instituției verifică toate spațiile de cazare!” sunt cele mai noi precizări transmise de conducerea unității de învățământ.\n\nVă reamintim că, acum două seri, bucăți din tencuiala de pe tavanul unui dormitor s-au desprins și au căzut pe unul din paturi, în timp ce în încăpere se aflau elevi.\n\nCitiți și: Incident la Școala de Poliție „Vasile Lascăr” Câmpina. Bucăți de tencuială s-au desprins din tavanul unui dormitor al elevilor",
  "metadata": {
    "original_file": "actualitateaprahoveana_0024.html"
  }
}