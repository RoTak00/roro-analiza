{
  "title": "Sunteți iresponsabili! Cum puteți da foc țării doar pentru orgolii tâmpite?",
  "content": "Cu ”Georgel” interzis la butoane de CCR, liderii PSD, PNL, USR și UDMR aveau responsabilitatea de a forma un guvern care să mențină România în UE și NATO.\n\nTimp de aproape două săptămâni am asistat la scene grotești, în care Ciolacu, Bolojan, Lasconi și Hunor nu s-au înțeles pe porțiile din ciolanul puterii.\n\nAstăzi, Ciolacu anunță senin că își ia jucăriile și pleacă în Opoziție, iar USR cere alegeri anticipate!\n\nÎn tot acest timp, bursa e pe roșu, ratingul țării scade aproape de colaps, iar BNR face eforturi uriașe să nu scape cursul euro-leu de sub control.\n\nPartidele așa-zis pro-europene au ratat astfel o ocazie rarisimă să mențină România pe linia de plutire.\n\nDin cauza unor orgolii personale tâmpite, liderii PSD, PNL, USR și UDMR nu fac altceva decât să dea foc țării și să o împingă în brațele mesianicului călare pe cal alb în corul urletelor de șoșoci.\n\nPăcat că factura pentru dușul cu ”informație” rece o vom plăti tot noi, fraierii….\n\nP.S. Măcar acum, în al 13-lea ceas, președintele care a dezamăgit milioane de români ar trebui să pună mâna pe un stingător…până nu e prea târziu!",
  "metadata": {
    "original_file": "observatorulph_0063.html"
  }
}