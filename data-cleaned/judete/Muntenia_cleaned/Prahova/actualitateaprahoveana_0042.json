{
  "title": "Simona Albu, secretarul PSD Ploiești și fost city manager al Ploieștiului, director la DGASPC Prahova",
  "content": "\n• Simona Albu, secretarul interimar al PSD Ploiești, va fi noul director la Direcţia Generală de Asistenţă Socială şi Protecţia Copilului Prahova (DGASPC).\n• Simona Albu a câștigat concursul organizat de Consiliul Județean Prahova, cu 97 de puncte din 100 posibile.\n\nConform Observatorul Prahovean, Albu a fost singurul candidat admis la interviu. La proba scrisă a avut un singur contracandidat pe post, care a obținut însă un punctaj mult mai mic. Simona Albu a fost city manager al Ploieștiului în ultimul mandat al primarului Andrei Volosevici. În 2023, aceasta a devenit secretar al PSD Ploiești, odată cu oficializarea candidaturii lui Volosevici pentru un nou mandat din partea social-democraților.\n\nSoțul său, Cătălin Albu, a fost șef al Poliției Locale Ploiești în mandatul lui Volosevici și, recent, a fost numit director al Direcției de Sănătate Publică Prahova.\n\nCitește și Vlad Oprea a depus cauțiunea la DNA: „Mama mea a garantat cu casa în care locuiește”",
  "metadata": {
    "original_file": "actualitateaprahoveana_0042.html"
  }
}