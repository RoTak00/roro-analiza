{
  "title": "Blocul operator al Spitalului de Pediatrie Ploiești intră în reabilitare. Urgențele vor fi trimise la Județean sau la București",
  "content": "\n• Blocul Operator al spitalului intră în reabilitare de sâmbătă, 1 februarie, iar lucrările vor dura aproximativ două săptămâni.\n• În acest interval, la Pediatrie nu vor mai putea avea loc intervenții chirurgicale.\n\n„Pentru buna desfășurare a acestor lucrări, care sunt imperios necesare, activitatea Blocului Operator al Spitalului de Pediatrie va fi suspendată aproximativ două săptămâni.\n\nPentru a se asigura fără probleme intervențiile chirurgicale de urgență, pacienții Spitalului de Pediatrie Ploiești vor fi preluați de spitalele de urgență de profil din București.\n\nDe asemenea, în cazul urgențelor chirurgicale majore, care necesita rezolvare în interval scurt de timp (30 minute – 1 oră), cazurile respective vor fi direcționate către Spitalul Județean de Urgență «Constantin Andreoiu» Ploiești”, au anunțat, vineri, reprezentanții Primăriei Ploiești.\n\nCitiți și: A fost inaugurat Laboratorul de Radioterapie cu Energii Înalte al Spitalului Municipal Ploiești. Centrul va deservi pacienții bolnavi de cancer din toată regiunea",
  "metadata": {
    "original_file": "actualitateaprahoveana_0041.html"
  }
}