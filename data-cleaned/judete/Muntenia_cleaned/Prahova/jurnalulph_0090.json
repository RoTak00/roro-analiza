{
  "title": "Cele mai bune locuri din tara pentru pasionati de sporturi de iarna",
  "content": "România este una dintre cele mai frumoase ţări din Europa, datorită formelor de relief diverse, dintre care munţii ies în evidenţă. În special iarna, peisajul montan devine un decor de poveste, potrivit nu numai pentru excursii, ci şi pentru practicarea sporturilor specifice. România este una dintre cele mai frumoase ţări din Europa, datorită formelor de relief diverse, dintre care munţii ies în evidenţă. În special iarna, peisajul montan devine un decor de poveste, potrivit nu numai pentru excursii, ci şi pentru practicarea sporturilor specifice.\n\nDintre aceste sporturi, cele mai populare sunt schiatul, snowboarding-ul, săniuşul şi Trekking-ul (drumeţia pe un traseu turistic, cu ajutorul unor beţe speciale). Indiferent de alegere, fiecare disciplină are beneficii importante pentru forma fizică şi pentru sănătate.\n\nSchiatul antrenează toate categoriile de muşchi, în special pe cele de la nivelul membrelor inferioare şi de la nivelul abdomenului. Totodată, asigură buna funcţionare a sistemului cardiovascular, contribuie la reglarea somnului şi stimulează îmbunătăţirea tonusului mental.\n\nSnowboarding-ul întăreşte grupele inferioare ale sistemului muscular. O oră de distracţie cu placa pe pârtie poate ajuta la arderea a sute de calorii. Practicarea acestui sport contribuie la reducerea episoadelor de anxietate, prin eliberarea de endorfine în organism. De asemenea, o simplă plimbare pe un drum acoperit de zăpadă, indiferent de ritmul ei, fortifică organismul şi ajută la stabilirea unei conexiuni speciale cu natura.\n\nPare că mai este mult până când peisajul se va albi, însă timpul zboară şi ca mâine ne dăm seama că bate iarna la uşă. Pasionaţii de sporturi de iarnă ar trebui să îşi planifice din vreme vacanţa, în cele mai frumoase staţiuni din ţara noastră:\n\n \n\n Buşteni\n\n \n\n \n\n \n\n Este considerată una dintre cele mai frumoase staţiuni montane din România, având disponibile două pârtii: Kalinderu 1, cu lungimea de 1.450 m, lăţimea medie de 40-50 m şi diferenţa de nivel de 300 m, şi Kalinderu 2, cu lungimea de 1.200 m, lăţimea medie de 60-70 m şi diferenţa de nivel de 300 m.\n\nMai sunt disponibile o pârtie pentru sanie, în partea superioară a pârtiei Kalinderu 1, şi o pârtie de schi pentru copii, în interiorul parcului de distracţii. Toate pârtiile au instalaţie de nocturnă şi tunuri cu zăpadă artificială.\n\n \n\n Predeal\n\n \n\n \n\n \n\n Predealul este cunoscut la nivel internaţional, fiind aşezarea urbană din ţara noastră situată la cea mai înaltă altitudine, între 1.030 m şi 1.110 m. Pârtiile din această staţiune prahoveană oferă condiţii ideale pentru pasionaţii de schi sau snowboard. Cele mai populare sunt Clăbucet, Teleferic, Gârbova sau Cocoşul. Ele se diferenţiază prin nivelul de dificultate şi sunt dotate cu toate facilităţile necesare unei experienţe de neuitat: instalaţie de nocturnă, transport pe cablu, tunuri de zăpadă.\n\nO „mică problemă” în vârf de sezon de iarnă poate fi reprezentată de timpul mare de aşteptare pentru mijloacele de transport. Din fericire, minutele pot trece altfel, cu ajutorul unui , una dintre ofertele competitive de pe piaţa de iGaming, care a fost analizată şi aprobată de specialiştii comunităţii pariorilor din România.\n\n \n\n Sinaia\n\n \n\n \n\n \n\n Sinaia este una dintre cele mai frumoase staţiuni montane din România. Este situată tot pe Valea Prahovei, la poalele Munţilor Bucegi, la o altitudine cuprinsă între 798-971 m. Clima este una de tipul subalpin. Turiştii sunt atraşi atât de posibilitatea practicării sporturilor de iarnă, cât şi de numeroasele monumente istorice, precum Peleşul, Pelişorul sau Cazinoul din Sinaia.\n\nÎn Sinaia este localizat cel mai important domeniu schiabil din România, care include 16 pârtii. Cele mai populare sunt pârtia Carp (lungime 1.382 m; diferenţă de nivel 449 m; nivel de dificultate: dificil), pârtia Valea Dorului 2 (lungime 804 m; diferenţă de nivel 230 m; nivel de dificultate: mediu-dificil) şi pârtia Valea Soarelui 2 (lungime 1.200 m; diferenţă de nivel 200 m; nivel de dificultate: uşor). Transportul de la bază spre vârf poate fi realizat cu telegondola, telescaunul, telecabina sau teleschiul.\n\n \n\n Poiana Braşov\n\n \n\n Poiana Braşov este şi ea o staţiune populară în rândul amatorilor de sporturi de iarnă. Situată la poalele Masivului Postăvaru, această destinaţie de vacanţă oferă oportunităţi de distracţie pentru toate bugetele.\n\nIarna, sunt disponibile 12 pârtii cu niveluri de dificultate diferite. Printre cele mai apreciate este pârtia Bradu, unde există instalaţie nocturnă şi un centru pentru închirierea echipamentelor pentru schi şi snowboard. În Poiana Braşov se află şi un patinoar potrivit pentru orice categorie de vârstă.\n\n \n\n Păltiniş\n\n \n\n Staţiunea montană Păltiniş face parte din judeţul Sibiu şi este o destinaţie preferată în special de familii, datorită pârtiilor pentru copii. Platoş Păltiniş este o întindere formată din 9 pârtii, al căror nivel de dificultate variază. Cele mai lungi sunt „Poiana Poplăcii” şi „Panorama Sibiului”, de aproximativ 600 m fiecare.\n\n \n\n Vatra Dornei\n\n \n\n Staţiunea Vatra Dornei (802 metri altitudine) este supranumită „Perla Moldovei”. Cel mai apropiat oraş important este Suceava. Pentru cei care vor să facă drumeţii iarna în această zonă, traseele montane includ zone naturale precum Vârful Dealul Negru, Muntele Bârnărelul, Masivul Runcul Mare sau Vârful Ouşorul. Din Vatra Dornei, telescaunul îi urcă pe turişti la 1.300 km altitudine, pe Vârful Dealul Negru, pentru o panoramă superbă a ţinutului Dornelor.",
  "metadata": {
    "original_file": "jurnalulph_0090.html"
  }
}