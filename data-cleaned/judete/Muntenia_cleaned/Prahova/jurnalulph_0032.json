{
  "title": "Tribunalul Prahova se pronunta luni in legatura cu redeschiderea urmaririi penale in dosarul Fermei Dacilor",
  "content": "Tribunalul Prahova ar trebui să se pronunţe luni în în legăturpă cu redeschiderea urmăririi penale în dosarul instrumentat de DNA în care un fost şef al Inspectoratului pentru Situaţii de Urgenţă Prahova şi un fost inspector de prevenire au fost cercetaţi pentru că ar fi permis funcţionarea fără aviz de securitate la incendiu a complexului turistic Ferma Dacilor de la Tohani.\n\n \n\n Vă reamintim că principala clădire a complexului a fost distrusă de un incendiu puternic în a doua zi de Crăciun, iar opt oameni au murit. Trei dintre decedaţi erau minori, iar majoritatea victimelor aveau vârsta dub 22 de ani. Dosarul fusese clasat, însă după incendiu a fost propusă în instanţă redeschiderea urmăririi penale.\n\n \n\n Judecătorii Tribunalului Prahova au decis, joi, să amâne pronunţarea în dosarul privind redeschiderea anchetei în care fostul şef al ISU Prahova Elisei Tiberiu Dumitru, în prezent pensionat, şi o fostă angajată a Inspecţiei de Preveniresunt suspectaţi că au favorizat funcţionarea fără avize a complexului turistic Ferma Dacilor.\n\n \n\n Elisei Tiberiu Dumitru şi Cristina Chelba au calitatea de intimaţi în dosar.\n\n \n\n Elisei Tiberiu Dumitru a condus ISU Prahova şi s-a pensionat în anul 2021, şeful DSU, Raed Arafat dezvăluind public, după incendiul de la Ferma Dacilor, că pensionarea acestuia şi a unui alt fost şef din cadrul ISU Prahova nu s-a făcut ”cu voia lor”.\n\n \n\n Cristina Chelba a fost ofiţer specialist I în cadrul Inspecţiei de Prevenire din ISU Prahova. De mai mult timp ea a avansat, iar surse din instituţie au declarat pentru News.ro că lucrează în cadrul IGSU, pe o funcţie superioară celei pe care o deţinea în ISU Prahova, având atribuţii care îi permit să îi controleze pe foştii ei colegi de la Prahova.",
  "metadata": {
    "original_file": "jurnalulph_0032.html"
  }
}