{
  "title": "Jose Mourinho, DEMIS de la AS Roma!",
  "content": "Portughezul Jose Mourinho a fost demis de la AS Roma, echipă cu care se clasa pe locul 9 în Serie A. \n\n \n\n Jose Mourinho a fost al 60-lea antrenor al clubului, era la al treilea sezon cu romanii, acolo unde fusese numit în mai 2021. Portughezul a câştigat cu AS Roma un trofeu de Conference League, în 2022, şi a pierdut o finală de Europa League, în 2023.\n\n \n\n E posibil ca echipa din capitala Italiei să fie condusă interimar de Daniele De Rossi, fostul mijlocaş cu peste 450 de partide în tricoul lui AS Roma. \n\n \n\n De-a lungul carierei, Jose Mourinho a antrenat echipe importante precum Chelsea, Manchester United, Inter Milano sau Real Madrid, dar a intrat într-un con de umbră după 2015, nemaireuşind să câştige niciun campionat acolo unde a activat.\n\n \n\n Având un singur succes în ultimele 5 meciuri şi depărtându-se la cinci puncte de ultima poziţie care asigură prezenţa în grupele Ligii, \"The Special One\" a ajuns cu giallorossii la capătul de linie şi cu răbdarea tifosilor epuizată. Este a patra concediere la rând pentru managerul portughez de 60 de ani, după aventurile la Chelsea, Man. United şi Tottenham",
  "metadata": {
    "original_file": "jurnalulph_0068.html"
  }
}