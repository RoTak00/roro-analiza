{
  "title": "Marcel Ciolacu nu mai umblă cu mărunțiș, acum e și el băiat de Schengen",
  "content": "Întrebat dacă PSD oferă 200.000 de euro pentru a transfera parlamentari de la Opoziţie, premierul Marcel Ciolacu a răspuns ca la bodegă: „Mă duc eu la POT dacă îmi dau banii ăştia”.\n\nCarevasăzică, domnul Ciolacu are principii când e vorba de bani puțini. La un preț corect, nu s-ar da în lături să pună botul. Acum e și el băiat rasat, de Schengen, nu mai numără mărunțiș. Dacă nu realizați încă, să știți că citez din premierul unei țări care este membră a Uniunii Europene și tocmai intră în Schengen de la 1 ianuarie. Din premierul Marcel al Doilea, reconfirmat de Klaus Iohannis al Treilea, să mai conducă o tură Guvernul, după ce a păstorit jaful cheltuielilor bugetare care bagă la anul țara în faliment. Ce ar mai fi de comentat?",
  "metadata": {
    "original_file": "actualitateaprahoveana_0011.html"
  }
}