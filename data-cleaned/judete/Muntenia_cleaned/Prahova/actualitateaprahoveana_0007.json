{
  "title": "Eveniment major dedicat inovării, sustenabilității și digitalizării în investițiile publice, marți, la Ploiești",
  "content": "\n• None Clusterul TEC, în colaborare cu Consiliul Județean Prahova și Instituția Prefectului Județului Prahova, organizează marți, la Sala Europa a Palatului Administrativ din Ploiești, evenimentul „Inovare, sustenabilitate și digitalizare în investiții publice”.\n• None Lideri ai comunității locale, experți naționali și reprezentanți ai mediului academic se întâlnesc pentru a dezbate soluții de creștere a eficienței utilizării resurselor și sprijinire a tranziției către investiții inteligente.\n\nEvenimentul „Inovare, sustenabilitate și digitalizare în investiții publice” va avea loc marți, 28 ianuarie 2025, de la ora 10:00, cu implicarea reprezentanților Agenției Naționale pentru Achiziții Publice (ANAP), ai Federației Patronatelor Societăților din Construcții, ai Casei Sociale a Constructorilor, ai Universității Tehnice de Construcții București și ai Camerei de Comerț și Industrie Prahova.\n\n„Într-un context în care dezvoltarea regională și tranziția către sustenabilitate reprezintă priorități cheie pentru administrațiile publice, acest eveniment aduce împreună lideri ai comunității locale, experți naționali și reprezentanți ai mediului academic pentru a dezbate și identifica soluții inovatoare.\n• Implementarea achizițiilor publice strategice, cu scopul de a crește eficiența utilizării resurselor și a sprijini tranziția către investiții inteligente;\n• Promovarea tehnologiilor digitale, cum ar fi Building Information Modelling (BIM) și soluțiile GIS, care transformă modul în care sunt planificate și executate proiectele publice;\n• Inovațiile în construcții și eficiența energetică, aspecte esențiale pentru îndeplinirea obiectivelor de dezvoltare durabilă”, precizează organizatorii.\n\nUna dintre temele centrale ale evenimentului este implementarea tehnologiei Building Information Modelling (BIM), care transformă modul în care lucrările publice sunt planificate, gestionate și monitorizate.\n\n„Prin utilizarea BIM, instituțiile de stat beneficiare ale proiectelor de investiții pot urmări cu precizie fiecare etapă de execuție.\n\nSistemul permite monitorizarea digitală la nivel de detaliu, oferind transparență și control în timp real asupra fiecărui element al proiectului, de la componentele structurale majore până la cel mai mic șurub montat. Această tehnologie contribuie la creșterea eficienței și la reducerea riscurilor asociate întârzierilor sau execuției neconforme, fiind un instrument esențial pentru modernizarea investițiilor publice”, a transmis sursa citată.\n\nLa evenimentul „Inovare, sustenabilitate și digitalizare în investiții publice” și-au anunțat prezența Daniel Virgil Nanu – președintele Consiliului Județean Prahova; Emil Drăgănescu – prefectul județului Prahova; Cristian Erbașu – președintele Federației Patronatelor Societăților din Construcții; reprezentanți ai Ministerului Dezvoltării, Lucrărilor Publice și Administrației; reprezenanți ai Agenției Naționale pentru Achiziții Publice.\n\nAgenda include sesiuni susținute de experți din sectorul privat, precum Daniela Cristina Hagmann (Geodata) și George-Teodor Călin (ALLBIM NET), care vor prezenta soluții digitale aplicabile atât în sectorul public, cât și în cel privat. De asemenea, participanții vor beneficia de o platformă excelentă pentru a crea legături cu lideri din diverse industrii și pentru a descoperi parteneriate strategice.\n\nClusterul TEC - „Technology enabled construction” este construit pe principiul spiralei cvadruple a inovării, reunind organizaţii din mediul privat, mediul academic şi de cercetare, mediul asociativ şi mediul public, ca un parteneriat constant, având la bază valori commune ale membrilor şi obiective pe termen mediu şi lung centrate pe creşterea competitivităţii prin inovare, co-creatie şi integrare pe întregul lanţ valoric din industria construcţiilor. Acesta va deveni reţeaua celor mai dinamice şi inovative întreprinderi din domeniul construcţiilor din România prin creşterea competitivității şi integrării în reţele europene, prin digitalizare şi inovare continuă, constituindu-se şi ca actor de referinţă în promovarea inovării la nivelul întregii industrii.\n\nMisiunea programului este concentrată pe creșterea competitivităţii și cotei de piață a membrilor clusterului, prin creșterea calității produselor / serviciilor / tehnologiilor, prin întărirea relațiilor de cooperare între membrii clusterului, prin calificarea personalului și adoptarea unor tehnici inovative de proiectare-executie, prin implementarea unor activități de cercetare-dezvoltare, prin promovarea comună a ofertei. Detalii pe www.clustertec.ro.\n\nCitiți și: Camera de Comerț și Industrie Prahova organizează, în perioada următoare, mai multe cursuri de formare profesională",
  "metadata": {
    "original_file": "actualitateaprahoveana_0007.html"
  }
}