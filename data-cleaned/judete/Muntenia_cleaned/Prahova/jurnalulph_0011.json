{
  "title": "Senatorul Radu Oprea ii arata premierului Ciuca adevarul: La Ploiesti avem o administratie PNL catastrofala",
  "content": "Replică dură a senatorului PSD de Prahova, Radu Oprea, pentru premierul Nicolae Ciucă, preşedintele PNL. După ce premierul a lăudat administraţiile liberale, susţinând că...lucrurile se mişcă altfel acolo unde sunt penelişti, senatorul Oprea l-a invitat pe liderul PNL la Ploieşti!Invitat la o emisiune TV, Radu Oprea, care este şi purtător de cuvânt al PSD la nivel naţional, i-a transmis lui Nicolae Ciucă faptul că administraţia PNL de la Ploieşti „este foarte slabă, catastrofală”. Aceasta în contextul în care şeful Executivului a precizat vineri că ”acolo unde sunt administraţii liberale lucrurile se mişcă altfel, fiind orientate spre dezvoltare, inovare, cercetare şi modernizare”.„Eu atunci am să-i spun aşa: da, dar eu sunt din Ploieşti şi acolo avem o administraţie PNL care este foarte slabă, catastrofală, nu se întâmplă nimic de 6 ani de zile, înainte având tot o administraţie PNL. Însă există exemple de bună practică în toate partidele politice şi, într-adevăr, sunt administraţii locale care performează şi sunt şi de la PNL, şi de la PSD, şi de la UDMR. Aş fi vrut să spun că şi de la alte partide politice dar, din păcate, la USR nu am niciun exemplu de bună practică pe care aş putea să îl dau, vedem ce se întâmplă în Sectorul 1, vedem ce se întâmplă în Primăria Capitalei, ştim ce se întâmplă la Timişoara, ştim scandalurile de la Braşov, de la Bacău ş.a.m.d. Din păcate, aici nu pot să dau un exemplu bun.În schimb, în zona partidelor care se află astăzi în coaliţia de guvernare sunt exemple de primării care performează foarte bine şi pot fi date de la oricare dintre partide, dar sunt exemple şi de primării care performează mai puţin”, a declarat Radu Oprea, purtătorul de cuvânt al PSD.berale.",
  "metadata": {
    "original_file": "jurnalulph_0011.html"
  }
}