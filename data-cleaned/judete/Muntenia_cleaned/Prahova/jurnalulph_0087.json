{
  "title": "FOTO Accident grav la iesirea din Ploiesti spre Paulesti. Trafic blocat!",
  "content": "Traficul este complet blocat, miercuri în jurul prânzului, pe DJ 102, la ieşirea din Ploiesti între Spitalul Judeţean şi giratoriul suspendat dinspre Păuleşti, în urma unui accident în care au fost implicate trei autovehicule. \n\n \n\n Conform IJP Prahova, două autovehicule au fost implicate într-un accident rutier, ulterior unul dintre acestea răsturnându-se în afara părţii carosabile. Ca urmare a coliziunii celor două autoturisme, a fost acroşat şi un al treilea autovehicul.\n\n \n\n Soferiţa al cărei autoturism s-a răsturnat, o femeie în vârstă de 32 de ani, a suferit vătămări corporale, si a fost transportată la spital pentru acordarea de îngrijiri medicale de specialitate.\n\n \n\n Trafic pe sensul Păuleşti- Ploieşti a fost restricţionat, participanţii la trafic fiind dirijaţi pe rute ocolitoare.\n\n \n\n ISU Prahova a anunţat că la locul accidentului s-au deplasat o autospecială de stingere, o autospecială pentru descarcerare, un echipaj SMURD şi o ambulanţă SMURD de terapie intensivă mobilă (TIM), cu sprijinul a doua echipaje SAJ\n\n \n\n \"În evenimentul rutier au fost implicate 3 autoturisme şi cei 3 ocupanţi ai acestora. Un autoturism este răsturnat pe o parte, iar şoferul se afla blocat în interior (nu invarcerat). Este conştient si cooperant, fiind extras de către pompieri şi preluat de către echipajele medicale aflate la faţa locului. Celelalte două persoane implicate nu prezintă leziuni”, a menţionat sursa citată.\n\n \n\n \n\n \n\n FOTO ISU PRAHOVA",
  "metadata": {
    "original_file": "jurnalulph_0087.html"
  }
}