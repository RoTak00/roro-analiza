{
  "title": "Evaluare la Spitalul Modular din Ploiești. Clădirea veche va intra în modernizare",
  "content": "\n• Conducerea Consiliului Județean face ultimele demersuri pentru a pune în funcțiune spitalul modular destinat pacienților SJU Ploiești internați la Pneumologie.\n• Odată îndeplinit acest obiectiv va fi demarat un nou proiect, de modernizare a clădirii în care se desfășoară activitatea în prezent.\n\nPreședintele Consiliului Județean Prahova, Virgiliu Nanu, a efectuat o vizită la spitalul modular al Secției de Pneumologie din cadrul Spitalului Județean de Urgență Ploiești, pentru a evalua situația actuală și a verifica stadiul demersurilor necesare punerii în funcțiune a unității.\n\n„Deși acest spital modular reprezintă un proiect esențial pentru sistemul medical prahovean, anumite aspecte tehnice și administrative trebuie soluționate pentru ca acesta să devină complet operațional. În acest sens, președintele CJ Prahova a dispus măsuri concrete pentru accelerarea procesului, astfel încât unitatea să poată oferi, în cel mai scurt timp, servicii medicale pacienților care au nevoie”, au transmis reprezentanții instituției.\n\nCitiți și: SCANDALUL GUNOAIELOR. Conducerea , criticată dur de președintele Consiliului Județean. Nanu îi cere demisia lui Ganea\n\nSursa citată menționează că, după punerea în funcțiune a spitalului modular, este esențială demararea lucrărilor de modernizare a clădirii vechi, inclusiv reabilitarea gardului și amenajarea curții interioare, astfel încât întregul complex medical să ofere condiții optime atât pentru pacienți, cât și pentru cadrele medicale.",
  "metadata": {
    "original_file": "actualitateaprahoveana_0035.html"
  }
}