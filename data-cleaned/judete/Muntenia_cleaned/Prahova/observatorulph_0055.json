{
  "title": "Incendiu într-o hală industrială din Urlați",
  "content": "Pompierii prahoveni au fost solicitați să intervină joi după amiază pentru stingerea unui incendiu izbucnit într-o hală industrială din Urlați.\n\nPentru gestionarea operativă a evenimentului, au fost alocate, progresiv, patru autospeciale de stingere cu apă și spumă, o autospecială de primă intervenție și comandă și un echipaj SMURD.\n\nPompierii sosiți la fața locului au constatat faptul că incendiul s-a produs la nivelul unei instalații de ventilare (extractor de praf) din interiorul unei hale de producție, fără flacără, doar cu degajare de fum.\n\n„Se acționează pentru ventilarea încăperii, sens în care se va actiona cu un ventilator de capacitate mare.\n\nDin informațiile primite până în acest, toate persoanele aflate în interior s-au autoevacuat. Nu sunt înregistrate victime”, au transmis reprezentanții ISU Prahova.",
  "metadata": {
    "original_file": "observatorulph_0055.html"
  }
}