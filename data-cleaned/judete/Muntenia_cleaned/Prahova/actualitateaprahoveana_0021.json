{
  "title": "Un șomer din Prahova a ajuns deputat PSD la Brașov",
  "content": "\n• În 2024, Augustin Hagiu era în fruntea transportatorilor și fermierilor care blocaseră intrarea în Capitală, protestând față de Cabinetul Ciolacu.\n• La sfârșitul anului, însă, a câștigat un mandat de deputat candidând din partea PSD Brașov.\n\nAugustin Hagiu a fost și prim-vicepreședinte al Partidului România Unită și a candidat, fără succes, pentru fotoliul de primar al sectorului 2. Conform declarației de avere de pe site-ul Camerei Deputaților, Hagiu, care deține și o casă la Strejnic, a încasat anul trecut, de la Federația Operatorilor Români de Transport, 45.000 de lei, și de la Consiliul Economic și Social 4.471 de lei. Pe lângă aceste venituri, Hagiu a încasat și o indemnizație de șomaj de la AJOFM Prahova, în valoare de 17.087 de lei.",
  "metadata": {
    "original_file": "actualitateaprahoveana_0021.html"
  }
}