{
  "title": "Legendele fotbalului o expozitie istorica la AFI Ploiesti 18 ianuarie 4 februarie 2024",
  "content": "Fotbalul ne-a adus împreună şi ne-a făcut să trăim la intensitate maximă fiecare moment al competiţiilor în care au participat echipe româneşti. La 30 de ani de la Campionatul Mondial la care echipa naţională a obţinut cel mai bun rezultat din istoria fotbalului nostru, este momentul sărbătoririi sportului rege prin expoziţia “Legendele Fotbalului Românesc”.\n\n \n\n O parte dintre jucătorii care au pus România pe harta internaţională a fotbalului îi aşteaptă pe pasionaţi şi nostalgici pe 19 ianuarie, începând cu ora 17:00, pe pasarela centrală de la etaj, la evenimentul oficial de lansare a expoziţiei. Vom afla poveşti inedite direct de la Helmuth Duckadam, Miodrag Belodedici şi Gheorghe Liliac, cei care au trăit momente istorice pe gazon. Le vom putea pune întrebări şi, bineînţeles, vom face poze şi vom obţine autografe.\n\n \n\n Expoziţia „Legendele Fotbalului Românesc” este dedicată tuturor celor care vor să retrăiască bucuria şi mândria momentelor emblematice din istoria fotbalului autohton. Cele peste 100 de exponate includ tricouri purtate de jucători, bilete, insigne, medalii şi programe de meci originale sau fanioane schimbate de căpitanii de echipă. O parte a expoziţiei este dedicată echipei Petrolul Ploieşti şi istoriei sale, având invitaţi doi mari colecţionari ploieşteni, Cristian Stavri şi Doru Alexiu (Colecţie FC Petrolul Ploieşti)!\n\n \n\n Nu rataţi o călătorie emoţionantă şi nostalgică în lumea fotbalului nostru, din anii ‘60 până în prezent.\n\n \n\n Expoziţia se află pe pasarela centrală de la etaj şi va putea fi vizitată gratuit, în fiecare zi, în perioada 18 ianuarie – 4 februarie 2024. \n\n \n\n \n\n Despre AFI Ploieşti\n\n \n\n Inaugurat în 2013, AFI Ploieşti are o suprafaţă totală închiriabilă de 34.000 mp, disponibilă pe două nivele. Centrul comercial pune la dispoziţia clienţilor săi numeroase branduri internaţionale de fashion & accesorii, beauty, home & deco, un food court divers, dar şi o zonă importantă de entertainment, care cuprinde numeroase oportunităţi de petrecere a timpului liber.\n\n \n\n AFI Ploieşti este deţinut de AFI Europe, parte din AFI Properties, alături de AFI Cotroceni, AFI Braşov şi AFI City. AFI Properties este o companie lider în domeniul dezvoltării, managementului şi investiţiilor imobiliare, care operează în Europa Centrală şi de Est.",
  "metadata": {
    "original_file": "jurnalulph_0048.html"
  }
}