{
  "title": "Timis: Primarul comunei Tomnatic, un avocat si alte 5 persoane, retinuti de procurorii Parchetului European pentru fraude cu fonduri europene",
  "content": "Primarul comunai Tomnatic din judeţul Timiş, Vasiu Stoian, un avocat, o contabilă şi alte patru rude ale edilului au fost reţinuţi de procurorii Parchetului European după mai multe ore de audieri, ei fiind suspectaţi de fraude cu fonduri europene.\n\n \n\n În urma unor audieri care au durat aproximativ 9 ore, procurorii Parchetului European din Timişoara au decis să îi reţină pentru 24 de ore pe primarul comunei Tomnatic, Vasiu Stoian, dar şi pe avocatul său şi pe contabila a două firme private. De asemenea, alte 4 persoane, rude ale edilului, au fost reţinute în acelaşi dosar cu un prejudiciu de aproximativ 1,5 milioane de euro.\n\n \n\n Procurorii Parchetului European din Timişoara au descins, luni dimineaţă, la Tomnatic. Au fost ridicaţi primarul comunei, avocatul acestuia, contabila unor firme şi mai multe rude ale edilului. Ei sunt cercetaţi după ce au obţinut fonduri europene pentru două proiecte, unul legat de o plantaţie şi altul de o căzănărie. Valoarea prejudiciului este de aproape 1,5 milioane de euro. Suspecţii ar fi făcut angajări fictive.",
  "metadata": {
    "original_file": "jurnalulph_0028.html"
  }
}