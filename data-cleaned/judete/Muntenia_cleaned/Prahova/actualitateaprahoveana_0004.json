{
  "title": "Control în cartierul Nord al Ploieștiului. Amenzi de 7.000 lei pentru depozitarea ilegală a deșeurilor menajere",
  "content": "Joi, polițiștii locali au efectuat mai multe verificări în cartierul Nord, implicit în zona Complexului Mare, unde au acordat amenzi atât persoanelor fizice și agenților economici pentru depozitarea deșeurilor în afara perimetrelor special amenajate pentru colectarea acestora.\n\nAcțiunile desfășurate de Serviciul Protecția Mediului din cadrul Poliției Locale Ploiești au ca obiectiv principal depistarea și sancționarea persoanelor care depozitează gunoi menajer, deșeuri din construcții sau piese de uz casnic și mobilier pe domeniul public, în locuri neautorizate.Conform unui comunicat de presă al Primăriei Ploiești, au fost acordate amenzi în valoare totală de 7.000 de lei. În urma măsurilor luate de Poliția Locală Ploiești, operatorul de salubritate a fost notificat să igienizeze zonele.",
  "metadata": {
    "original_file": "actualitateaprahoveana_0004.html"
  }
}