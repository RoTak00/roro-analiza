{
  "title": "Ceață densă la Buzău • Opinia Buzău",
  "content": "Circulația rutieră se desfășoară în condiții de vizibilitate redusă în mai mult de jumătate dintre județele țării, din cauza ceții dense. Potrivit Centrului INFOTRAFIC din cadrul Inspectoratului General al Poliției Române, ceața reduce vizibilitatea sub 200 de metri pe numeroase drumuri naționale și județene.\n\nCirculația este îngreunată și pe principalele autostrăzi A0, A1, A2 și A3, unde ceața este densă pe alocuri, iar carosabilul umed crește riscul de alunecare. Pe A1 București-Pitești, traficul este aglomerat la intrarea în Capitală, în timp ce pe celelalte autostrăzi valorile de trafic sunt normale, dar vizibilitatea scăzută impune precauție sporită.\n\nȘoferii sunt sfătuiți să circule cu atenție sporită, iar cei care nu au drumuri urgente sunt îndemnați să amâne plecările până la îmbunătățirea vizibilității.",
  "metadata": {
    "original_file": "opiniabuzau_0006.html"
  }
}