{
  "title": "\"Luceferi\" buzoieni s-au calificat în semifinalele Campionatului Național de futsal U19",
  "content": "Face ce face neobositul Iulian Trasnea, dar face foarte bine, și mai reușește o performanță în sportul pe care îl iubește atât de mult. De fapt, când muncești cu pasiune, în condițiile în care, cum se spune, bugetul nu dă pe dinafară, lucrurile nu au cum sa nu iasă așa cum îți propui.\n\nCea mai proaspătă reușită a \"Luceferilor\" buzoieni este legată de cei mai tineri componenți ai lotului. Echipa de futsal U 19 a Luceafărului Buzău se înscrie pe traiectoria performanței, reușind să obțină calificarea în semifinalele Campionatului Național pentru această categorie de vârstă. Competiția se va desfășura ]n perioada 27-28 aprilie 2024, la Darabani.\n\nConform tragerii la sorți efectuată la Casa Fotbalului din cadrul FRF, in prima semifinală Luceafărul Buzău va juca cu Viitorul Darabani, iar în cealaltă se vor întâlni formațiile din Fălticeni și Deva.\n\nSemifinalele se dispută pe 27 aprilie 2024, urmând ca pe 28 aprilie 2024 să aibă loc finala mare și finala mică.",
  "metadata": {
    "original_file": "arenabuzoiana_0020.html"
  }
}