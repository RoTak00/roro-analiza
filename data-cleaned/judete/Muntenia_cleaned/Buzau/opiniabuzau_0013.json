{
  "title": "Buzăul, nod central al „Micii Uniri prin infrastructura rutieră” în 2025 • Opinia Buzău",
  "content": "Secretarul de stat în Ministerul Transporturilor Irinel Ionel Scrioșteanu anunță un an 2025 marcat de realizări istorice în infrastructura rutieră a României. Printre acestea se numără construirea simultană a patru tuneluri, depășirea pragului de 1.500 de kilometri de drumuri de mare viteză în trafic și conectarea regiunilor Oltenia, Muntenia, Dobrogea și Moldova printr-o rețea neîntreruptă de autostrăzi.\n\nScrioșteanu subliniază că, în 2025, România va realiza „Mica Unire prin infrastructura rutieră”. Aceasta înseamnă conectarea prin drumuri de mare viteză a principalelor regiuni istorice ale țării:\n\n♦ Două tuneluri pe lotul Margina – Holdea (cunoscut drept „lotul urșilor”) pe A1\n\n♦ Tunelul Curtea de Argeș (cu cele două fire, denumite „Daniela” și „Alina”) de pe Secțiunea 4 a Autostrăzii Sibiu – Pitești A1\n\n2. Pragul de 1.000 km de autostradă și drum expres cu contracte de execuție lucrări va fi atins, ceea ce marchează o etapă esențială în dezvoltarea rețelei naționale.\n\n4. Depășirea pragului de 1.500 km de drumuri de mare viteză în trafic, după ce, în 2023, a fost atinsă borna de 1.000 km.\n\n5. Contractarea execuției lucrărilor pe toată Autostrada Unirii A8, de la capăt la capăt, asigurând legătura Moldovei cu restul țării.\n\n6. Începerea construcției primului pod rutier peste Prut la nivel de autostradă, între Ungheni (România) și Ungheni (Republica Moldova), marcând o premieră în ultimii peste 50 de ani.\n\n7. Demararea lucrărilor la cel mai lung tunel rutier din România: Tunelul Poiana, de 1,8 km, aflat pe Autostrada Sibiu – Pitești A1 (Secțiunea 3).\n\nÎn plus, România are în vedere:\n\n♦ Contracte de execuție pentru peste 600 km de autostradă și drum expres\n\n♦ Licitații în desfășurare pentru circa 700 km de drumuri de mare viteză\n\n♦ Lansarea licitațiilor pentru execuția a peste 750 km de drumuri de mare viteză, care includ proiecte importante precum: București– Alexandria, A8 Târgu Neamț – Iași – Ungheni, Suceava – Siret, Suceava – Botoșani, Baia Mare – Satu Mare, Brăila – Tulcea, Făgăraș– Brașov, Legătura A1 – Mioveni, Legătura A0 – Aeroport Otopeni, drumuri radiale în regiunea metropolitană București – Ilfov.\n\nScrioșteanu subliniază că 2024 a fost un an record, cu 200 km de autostradă și drum expres dați în trafic, dar 2025 promite să depășească aceste realizări prin darea în trafic a unor secțiuni importante, precum Autostrada Transilvania A3, Autostrada Sibiu – Pitești A1, Autostrada Moldovei A7 și Autostrada Bucureștiului A0. Anul 2025 se anunță unul istoric pentru infrastructura rutieră a României, marcând un progres semnificativ în direcția modernizării și conectivității naționale.",
  "metadata": {
    "original_file": "opiniabuzau_0013.html"
  }
}