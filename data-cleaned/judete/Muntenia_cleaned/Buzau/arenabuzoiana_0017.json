{
  "title": "Juniorii lui Cornel Ţiboacă, pregătiţi pentru turneul final",
  "content": "Clubul Sportiv Şcolar Buzău urmează să participle la turneul final al Campionatului Naţional de Juniori. Competiţia, la care va mai participa CTF Mihai I Bucureşti, CSS Blaj, CSS LAPI Dej, CSS Zalău şi LPS Bistriţa, este programată, în perioada 18-22 mai, la Blaj.\n\nBuzoienii pregătiţi de Cornel Ţiboacă şi Georgiana Constantin a obţinut calificarea în ultima fază a competiţiei după după ce a terminat pe locul 2, la turneul semifinal Seria Est, găzduit de Buzău, la sfârşitul lunii aprilie. CSS Buzău a învins CSS Bacău (3-1) şi a pierdut, la 0, în faţa bucureştenilor de la CTF Mihai I (campioană la cadeţi în ultimii 4 ani).\n\nLa acest turneu profesorii Ţiboacă şi Constantin au avut la dispoziţie următorii jucători: Mărgineanu Iosif, Nica Alexandru, Vărzaru Radu, Lică Alexandru, Ghiţă David, Stîngă Ionuţ, Georgescu Petre, Dinu Toma Alexandru, Untea Gabriel, Dragomir Sorinel, Tănase Nicolae, Preda George, Cîrlomăneanu Ştefan, Moşescu Ionuţ.\n\nPentru CSS Buzău este cea de a XIII-a calificare la turneul final de junior, din 2000 până în prezent, obţinând 5 titluri de vicecampioană naţională (2000, 2001, 2005, 2008 şi 2013).\n\nBilanţul rezultatelor echipelor masculine de volei a CSS Buzău este unul remarcabil. În ultimii 25 de ani, echipele de minivolei, speranţe, cadeţi şi juniori s-au calificat la 40 de turnee finale obţinând 3 medalii de aur, 9 medalii de argint şi 5 medalii de bronz.",
  "metadata": {
    "original_file": "arenabuzoiana_0017.html"
  }
}