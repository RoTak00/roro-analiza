{
  "title": "Vrem impozite și taxe…",
  "content": "Doamne, în ce țară trăim ! Două instituții care ar trebui să reprezinte interesele Patronatului din România au trecut instantaneu de partea ”SATANEI”. Asociația Agențiilor de Turism și Consiliul Întreprinderilor Private Mici și Mijlocii din România, din proprie initiațivă, propun Ministerului de Finanțe impozitarea ciubucului cu 16 %. Mai mult, propun tot felul de reglementări care nu ar face decât să complice destul de mult afacerile. Ciubucul nu era altceva decât un mod de recompensare al unui serviciu oferit de un ospătar, mecanic, electrician sau alt serviciu. Salariile mici erau completate cu acest marunțiș oferit de un client multumit.\n\n Ce dracu se intamplă în țara asta de toate instituțiile doresc hăituirea și impozitarea IMM-urilor ?! Până și Instituțiile care ar trebui să apere interesele Patronatului din România fac front comun cu Guvernul Ponta. E greu de crezut că evaziunea fiscala stă în CIUBUCUL din bar sau brutării .Micșorarea Tva-ului la alimente nu va conduce la o scădere majoră a prețurilor la alimente. Marii câștigători vor fi marile Centre Comerciale nu populația, iar marea gaură făcută în PIB cu reducerea TVA-ului…va fi acoperită cu impozitarea ciubucului ? Nu ! Și cred că în curând, dacă nu pleacă Ponta de la Guvernare, vor umbla și la cota de 16%…poate o face 30%…?!",
  "metadata": {
    "original_file": "carasanul.ro_0411.html"
  }
}