{
  "title": "Un tânăr polițist a murit în timpul serviciului, la postul din Ghizela",
  "content": "Agentul în vârstă de 21 de ani se afla în postul de poliție Ghizela când i s-a făcut rău și a leșinat în toaletă. Colegii nu l-au mai putut salva.\n\nIncidentul a avut loc joi seară, în jurul orei 22. Polițiștii timișeni au fost sesizați de faptul că unui agent de poliție în vârstă de 21 de ani i s-a făcut rău, în timp ce era la serviciu, și a leșinat în toaletă. Tânărul era originar din Băile Herculane.\n\n„Colegul de patrulă i-a aplicat manevre de resuscitare până la sosirea cadrelor medicale care au preluat procedeul, după o oră fiind declarat decesul. Din primele verificări s-a stabilit că acesta nu era cunoscut cu afecțiuni medicale”, au transmis reprezentanții IPJ Timiș.\n\nPolițistul era încadrat din decembrie 2023, absolvent al Școlii de Agenți de Poliție „Vasile Lascăr” din Câmpina.",
  "metadata": {
    "original_file": "expressdebanat.ro_0225.html"
  }
}