{
  "title": "Iohannis a ales ,Florin Cîțu prim-ministru!",
  "content": "Președintele Klaus Iohannis l-a desemnat marți pe Florin Cîțu pentru poziția de prim-ministru susținut de coaliția PNL – USR PLUS -UDMR. Într-o declarație la Cotroceni, Iohannis a spus că noua coaliție a dovedit deja că are majoritate în Parlament. Acum, Florin Cîțu trebuie să își prezinte echipa și programul de guvernare și să meargă în Parlament pentru votul de învestire.PNL și USR PLUS au ședințe separate în această seară pentru a-și desemna miniștrii în Guvernul Cîțu.\n• România trece printr-o dublă criză, economică și sanitară. Vin în fața dvs. cu o echipă de profesioniști. Fiecare ministru vine cu obiective clare, care vor fi monitorizate trimestrial. Mă voi asigura că obiectivele sunt îndeplinite! Mulțumesc partidelor care m-au desemnat,Florin Cîțu.",
  "metadata": {
    "original_file": "carasanul.ro_0075.html"
  }
}