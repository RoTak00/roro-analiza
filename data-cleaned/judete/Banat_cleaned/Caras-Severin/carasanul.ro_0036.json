{
  "title": "Victorie în Parlamentul României! A fost eliminat pragul pentru abuzul în serviciu",
  "content": "Astăzi, în ședința Comisiei juridice din Camera Deputaților, după ore întregi de dezbateri, coaliția de guvernare PNL-PSD a dat înapoi și a revenit la forma inițială a proiectului, fără prag pentru abuzul în serviciu. Proiectul are în continuare „bube”, însă presiunea publică exercitată în ultima săptămână a dat roade, parlamentarii puterii făcând un pas în spate.\n\nMinistrul Justiției, Cătălin Predoiu, trebuie să își dea demisia pentru mârșăvia pe care a vrut să o introducă în această lege. Nu putem dezincrimina abuzul în serviciu și nu putem să legalizăm hoția până la un prag de 250.000 sau 9.000 lei. Furtul e furt și trebuie pedepsit ca atare.\n\nUSR va continua lupta și pentru eliminarea pensiilor nesimțite. Deja s-au strâns peste 50.000 semnături pentru eliminarea pensiilor speciale și nu ne vom opri până nu se vor reduce inechitățile din sistemul de pensii!",
  "metadata": {
    "original_file": "carasanul.ro_0036.html"
  }
}