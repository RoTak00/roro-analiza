{
  "title": "Doi tineri, răniți într-un accident provocat de unul dintre ei",
  "content": "Doi tineri mergeau cu mașina dinspre Deta spre Otatița, în Timiș, iar la un moment dat s-au răsturnat. Ambii au fost răniți, iar șoferul era băut.\n\nLa volan se afla un tânăr de 25 de ani, iar pasager era unul de 26 de ani. În urma testării conducătorului auto cu aparatul alcooltest, a rezultat o alcoolemie în valoare de 0,62 mg/l alcool pur în aerul expirat.\n\n„Un tânăr în vârstă de 25 de ani, a condus un autoturism pe DJ 595 C, dinspre Deta înspre Opatita, iar la un moment dat a pierdut controlul asupra direcției de deplasare, răsturnându-se în afara părții carosabile. În urma evenimentului rutier a rezultat rănirea conducătorului auto și a pasagerului acestuia, respectiv un tânăr de 26 de ani”, a transmis IPJ Timiș.\n\nAccidentul a avut loc sâmbătă dimineață, în jurul orei 05:00. Ambii tineri au fost transportați la spital.",
  "metadata": {
    "original_file": "expressdebanat.ro_0245.html"
  }
}