{
  "title": "Daniel Surdu intră în cursa pentru postul de vicepreşedinte al Consiliului Judeţean Caraş-Severin?",
  "content": "Bătălie mare pentru ocuparea postului de vicepreşedinte al Consiliului Judeţean! Dacă până acum s-a vehiculat doar două nume Ion Chisăliţă şi Marius Isac, tot mai mulţi liberali îl văd pe Daniel Surdu ocupând postul de vicepreşedinte.\n\nRomeo Dunca declară în urmă cu câteva zile:„Avem două nume în discuție: Ion Chisăliță și Marius Isac. Va trebui să hotărâm în cadrul unei analize interne, să vedem cum este mai bine, care este varianta ce va aduce liniște. Vedeți că și la Primăria Moldova Nouă lucrurile nu sunt finalizate”, a declarat președintele Consiliului Județean Romeo Dunca.\n\nDunca recunoaşte voalat că sunt ceva tensiuni în PNL pentru ocuparea postului de vicepreşedinte.\n\nCine este Daniel Surdu? Liberal din 2014 migrat de la PPDD în baza OUG 55, ordonanţa declarată neconstituţională la vremea respectivă dar fără vreun efect asupra primarilor şi consilierilor care au migrat la alt partid. La vremea respectivă ocupa postul de consilier judeţean PPDD. Din 2016 este pe listele liberalilor pentru consiliul judeţean, acum este la al doilea mandat sub conducerea lui Marcel Vela. Daniel Surdu reprezintă noua generaţie de politicieni din Caraş-Severin şi una din vocile puternice din PNL.",
  "metadata": {
    "original_file": "carasanul.ro_0074.html"
  }
}