{
  "title": "Marfă contrafăcută, descoperită în Timișoara în operațiunea Jupiter",
  "content": "În cadrul operațiunii Jupiter, la Timișoara au fost făcute două percheziţii, la o femeie care vindea marfă contrafăcută adusă din Turcia.\n\nSuspecta comercializa produse ce purtau o marcă identică sau similară cu o marcă înregistrată.\n\n„Din materialul probator administrat până în prezent, a rezultat faptul că persoana cercetată, o femeie în vârstă de 22 de ani, în perioada 2023 – prezent, ar fi introdus în România bunuri contrafăcute, purtând însemnele unor mărci consacrate. Produsele ar fi fost aduse din Turcia, fără a fi declarate organelor vamale, ulterior fiind comercializate în România către persoane sau societăți comerciale prin intermediul platformelor online”, transmite IPJ Timiș.\n\nÎn continuare se desfășoară cercetări pentru identificarea tuturor persoanelor vătămate și pentru stabilirea prejudiciului.",
  "metadata": {
    "original_file": "expressdebanat.ro_0293.html"
  }
}