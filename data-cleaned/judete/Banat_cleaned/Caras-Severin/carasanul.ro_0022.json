{
  "title": "George Simion ,tot mai transant!La nivel naţional nu ne aliem nici cu PSD, nici cu PNL",
  "content": "„Ce alianţă politică preelectorală şi postelectorală să facem cu hoţii? Să fie clar, la nivel naţional nu ne aliem nici cu PSD, nici cu PNL şi nici la nivelul judeţului Dolj nu ne aliem nici cu PSD, nici cu anexa şi brelocul PSD de aici din Dolj numit PNL. Exclud această variantă”, a subliniat Simion.\n\n Despre formarea Alianţei Dreapta Unită anunţată recent de liderii USR, Forţa Dreptei şi PMP, George Simion a afirmat că va fi greu ca aceasta să treacă pragul electoral de 8%.\n\n „Le urez succes în a trece pragul electoral. Va fi o adevărată provocare. Ei, teoretic, sunt compuşi din trei forţe politice, practic au o problemă, pentru că respectivul domn care spune că este preşedinte la PMP, nu este preşedinte la PMP recunoscut în acte, nu figurează în registrul partidelor politice şi din ce am văzut până acum la Tribunalul Bucureşti, nu există o asemenea alianţă. Dacă va exista compusă din trei partide politice, vor avea un prag de 8%. Le urez succes, dar vor avea mari probleme în a trece pragul electoral”, a mai afirmat liderul AUR.",
  "metadata": {
    "original_file": "carasanul.ro_0022.html"
  }
}