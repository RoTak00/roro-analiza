{
  "title": "Peste 120 de magazine sau restaurante, închise temporar de Protecția Consumatorilor Timiș",
  "content": "Comisarii de la Protecția Consumatorilor Timiș au închis temporar, în 2024, 124 de magazine, restaurante, fast food-uri sau hipermarketuri.\n\nBilanțul instituției pentru primele 10 luni ale acestui an arată că au fost făcute 1.862 de controale, care s-au lăsat cu amenzi de 6,3 milioane de lei.\n\nAu fost retrase de la comercializare produse neconforme în valoare de peste 1,2 milioane lei.\n\n„Astfel, în primele 9 luni ale anului 2024, Comisariatul Județean pentru Protecția Consumatorilor (CJPC) Timiș a efectuat, la nivelul județului, un număr de 551 acțiuni de control la magazinele de tip supermarket sau alimentare, precum și 350 acțiuni de control la unitățile de alimentație publică (restaurante, fast-food-uri, patiserii, brutării) în toate acestea fiind constatate abateri de la legislația în domeniu”, transmite CJPC Timiș.\n\nÎn aceeași perioadă, la CJPC Timiș, au fost înregistrate 3.636 de reclamații depuse de consumatori.",
  "metadata": {
    "original_file": "expressdebanat.ro_0251.html"
  }
}