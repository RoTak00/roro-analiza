{
  "title": "Restricții de trafic lângă Timișoara, din cauza unor lucrări ale CFR",
  "content": "Sâmbătă, 9 noiembrie, ca urmare a unor lucrări realizate de CFR, se impun restricții de trafic pe DN 59A, la Săcălaz.\n\nCFR Infrastructură va realiza sâmbătă, 9 noiembrie, lucrări pe DN 59A, în localitatea Săcălaz, aflată lângă Timișoara. Așadar, circulația va fi restricționată.\n\n„Vor fi instituite restricții de trafic între orele 08.00 – 15.00, circulația urmând să se desfășoare alternativ, pe jumătate de cale, dirijată cu piloți”, a informat Direcția Regională de Drumuri și Poduri Timișoara. De asemenea, vineri se lucrează și în zona Beregsău Mare, la trecerea la nivel cu calea ferată de pe DN 59A, pentru așternerea de asfalt, în urma lucrărilor care au avut loc la linia cale zilele trecute.",
  "metadata": {
    "original_file": "expressdebanat.ro_0223.html"
  }
}