{
  "title": "O tânără a fost rănită într-un accident produs pe drumul care leagă Lugojul de Buziaș",
  "content": "O tânără de 20 de ani a fost rănită într-un accident produs vineri seara pe drumul care leagă Lugojul de Buziaș.\n\n„Un bărbat de 70 de ani a condus un autoturism pe raza localității Sinersig, dinspre Lugoj spre Buziaș, iar la un moment dat, în dreptul intersecției cu DC 142, a pierdut controlul asupra autoturismului și a intrat în coliziune cu un autoturism condus de un tânăr de 21 de ani. În urma impactului, o tânără de 20 de ani, pasageră în autoturismul condus de tânărul de 21 de ani, a fost rănită, fiind transportată la spital în vederea acordării de îngrijiri medicale”, a anunțat IPJ.",
  "metadata": {
    "original_file": "ziarulactualitatea.ro_0221.html"
  }
}