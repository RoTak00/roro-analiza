{
  "title": "Doi gimnaști de la CSM Lugoj participă la Campionatul European de Gimnastică Artistică",
  "content": "Clubul Sportiv Municipal Lugoj va avea doi reprezentanți la Campionatul European de gimnastică artistică, care se desfășoară, în perioada 25-28 aprilie 2024, la Rimini, în Italia: Nicolae Bera și Emilian Neagu.\n\nLa competiția din Italia participă peste 300 de gimnaști (seniori și juniori) din 38 de țări.\n\nDupă cum au anunțat reprezentanții CSM Lugoj, cei doi gimnaști legitimați la clubul lugojean au mai participat la Campionatele Europene: în 2020, Nicolae Bera s-a clasat pe locul 4 la Campionatul European de juniori de la Mersin, Turcia, iar Emilian Neagu a participat atât la campionatul european de juniori, cât și la cel mondial de seniori, de anul trecut.",
  "metadata": {
    "original_file": "ziarulactualitatea.ro_0206.html"
  }
}