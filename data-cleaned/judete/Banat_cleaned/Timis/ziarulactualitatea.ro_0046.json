{
  "title": "Razie pe șosele, în zona Lugoj-Buziaș-Făget, și amenzi în valoare de peste 67.000 lei",
  "content": "Polițiștii municipiului Lugoj împreună cu cei ai orașelor Făget, Buziaș și Recaș au desfășurat o acțiune preventiv-reactivă care a avut drept scop menținerea unui climat de ordine și siguranță publică, precum și depistarea conducătorilor auto care conduc sub influența alcoolului sau a altor substanțe psihoactive.\n\nAstfel, au fost legitimate 526 de persoane și verificate 367 de vehicule, iar 147 de conducători de vehicule au fost testați pentru consum de alcool și 19 pentru droguri.\n\nCa urmare a neregulilor constatate, au fost aplicate 235 de sancțiuni contravenționale, în valoare totală de aproximativ 67.060 lei și au fost constatate 8 infracțiuni.\n\nCa măsură complementară, au fost reținute, în vederea suspendării dreptului de a conduce autovehicule pe drumurile publice, 19 permise de conducere și au fost retrase 13 certificate de înmatriculare.",
  "metadata": {
    "original_file": "ziarulactualitatea.ro_0046.html"
  }
}