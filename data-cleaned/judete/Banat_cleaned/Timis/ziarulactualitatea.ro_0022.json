{
  "title": "Și-a confecționat o pușcă și deținea ilegal cinci cartușe",
  "content": "Polițiștii din Belinț au reținut un bărbat bănuit de comiterea infracțiunii de nerespectarea regimului armelor și munițiilor.\n\n„Polițiștii au organizat o acțiune privind prevenirea și combaterea faptelor de braconaj cinegetic și nerespectarea armelor și munițiilor. Astfel, în baza unor informații, la domiciliul unui bărbat de 56 de ani, din Brestovăț, a fost identificată o armă de foc lungă, confecționată artizanal și 5 cartușe, deținute ilegal. Bărbatul a fost reţinut pentru 24 de ore fiind introdus în Centrul de Reținere și Arestare Preventivă din cadrul I.P.J. Timiș. Arma a fost ridicată în vederea continuării cercetărilor”, a anunțat IPJ Timiș.\n\nCercetările sunt continuate de poliţişti sub aspectul săvârşirii infracțiunii de nerespectarea regimului armelor şi muniţiilor. (P.M.)",
  "metadata": {
    "original_file": "ziarulactualitatea.ro_0022.html"
  }
}