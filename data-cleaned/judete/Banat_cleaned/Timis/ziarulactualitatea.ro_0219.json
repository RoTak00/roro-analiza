{
  "title": "UDMR Lugoj solicită sancționarea celor vinovați de agresarea gimnastului lugojean în cantonamentul lotului național, de la Reșița",
  "content": "„Incidentul grav de la Reşița, unde un sportiv de etnie maghiară din Lugoj, de la lotul național masculin de juniori la gimnastică, a fost agresat în timpul cantonamentului de către alți doi colegi, din cauza originii sale etnice, a ajuns în atenția noastră.\n\nUDMR condamnă cu fermitate această agresiune precum și orice act de violență şi discriminare pe criterii etnice, religioase, sex sau orice alte criterii şi solicită ca cei vinovați să fie sancționați conform legii.\n\nUDMR şi comunitatea maghiară din Lugoj sunt alături de băiat şi familie şi oferă tot sprijinul familiei în cauză”, se menționează în comunicatul semnat de Molnar Attila-Iosif, președintele interimar al UDMR Lugoj.",
  "metadata": {
    "original_file": "ziarulactualitatea.ro_0219.html"
  }
}