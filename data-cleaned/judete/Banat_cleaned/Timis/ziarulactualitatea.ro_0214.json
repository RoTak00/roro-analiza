{
  "title": "Un șofer turmentat s-a ales cu un dosar penal",
  "content": "Polițiștii din Lugoj au depistat în trafic încă un șofer turmentat. Bărbatul, în vârstă de 40 de ani, care a urcat beat la volan, s-a ales cu un dosar penal.\n\n„Polițiștii Biroului Rutier Lugoj au oprit pentru control, pe strada Buziașului din municipiu, un autoturism condus de către un bărbat, în vârstă de 40 de ani. În urma testării conducătorului auto cu aparatul din dotare, a rezultat o alcoolemie de 0,96 mg/l în aerul expirat. În cauză, a fost întocmit dosar penal sub aspectul săvârșirii infracțiunii de conducerea pe drumurile publice a unui autovehicul sub influenţa băuturilor alcoolice”, a anunțat IPJ Timiș. (P. M.)",
  "metadata": {
    "original_file": "ziarulactualitatea.ro_0214.html"
  }
}