{
  "title": "27 iulie 2024 a fost o zi istorică pentru județul Vâlcea!",
  "content": "În cadrul ședinței UNESCO desfășurate la New Delhi, India, Limes Alutanus a fost inclus în patrimoniul mondial. Această graniță estică a Imperiului Roman, situată pe Olt, este acum recunoscută oficial pentru valoarea sa istorică și culturală.\n\nSuntem mândri să anunțăm că județul Vâlcea este reprezentat prin următoarele monumente: \n\n – Castrul de la Titești \n\n – Castrele de la Racovița \n\n – Castrul Arutela din Călimănești \n\n – Castrul de la Rădăcinești, din Berislăvești \n\n – BURIDAVA din Râmnicu Vâlcea\n\nComisia UNESCO a apreciat investițiile și eforturile de restaurare și conservare realizate în județul nostru. În mod special, Consiliul Județean Vâlcea a fost evidențiat pentru contribuțiile sale semnificative, inclusiv investițiile într-un punct muzeistic și restaurarea BURIDAVEI.\n\nFelicitări tuturor celor implicați! Este o realizare deosebită pentru patrimoniul cultural al județului Vâlcea.",
  "metadata": {
    "original_file": "Curierul_0190.html"
  }
}