{
  "title": "Spectacol, de Ziua Culturii Naționale, la Călimănești",
  "content": "Cu ocazia Zilei Culturii Naționale, poezia și muzica se îmbină la Călimănești pentru a oferi un spectacol de neuitat. Primăria Călimănești, în parteneriat cu Asociația Culturală „Pro Valores”, vă invită la Casa de Cultură „Florin Zamfirescu” unde va avea loc un recital pe poezie și muzică. Pe scenă vor urca doi artiști de primă valoare: actrița Lamia Beligan și chitaristul Tudor Niculescu Mizil. Evenimentul se va desfășura astăzi, începând cu ora 17.00 .\n\nLamia Beligan, vedetă a teatrului National Ion Luca Caragiale din București, care în ultimii ani a obtinut mari succese în spectacolele: „Vivien Leigh: Ultima Conferință de presă”, „Două pe față, două pe dos”, „Sinucigașul” sau „Bolta cerească”. Lamia Beligan a fost distinsă cu: Premiul Fundaţiei Silvia Popovici pentru cea mai bună actriţă a anului 1998; Leul de Argint pentru filmul “Hotel de lux” în regia lui Dan Piţa, rolul Marta, 1992; Premiul de interpretare pentru rolul Gwendolline din comedia muzicală după piesa „Bună seara, domnule Wild”, la Festivalul Internaţional de la Liverpool, 1990; Medalia Meritul Cultural conferită de preşedintele României, iar în anul 2020 – Premiul Bussines Arena Magazine pentru Excelență în Artele Spectacolului.\n\nTudor Niculescu-Mizil este absolvent al Universității Naționale de Muzică din București și a cursurilor de master ale Academiei de muzică din Maastricht (Olanda). A fost invitat în cadrul unor proiecte artistice de lungă durată derulate de prestigioase instituții culturale românești. Este directorul artistic al concursului international de chitară clasică “Talente în afirmare”, ajuns în anul 2022 la cea de-a X-a ediție. Este solist și profesor, în perioada 2017-2020 a publicat trei 3 cărți de specialitate la Editura Muzicală, iar în anul 2015, cd-ul său – „Romantic guitar” s-a bucurat de apreciare unanimă.",
  "metadata": {
    "original_file": "Curierul_0019.html"
  }
}