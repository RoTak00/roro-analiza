{
  "title": "Invitație pentru cetățenii responsabili: ACȚIUNE de ecologizare în Râmnicu Vâlcea",
  "content": "Din dorinţa de a avea un mediu mai curat și sănătos, Primăria Râmnicu Vâlcea invită cetățenii interesați sâmbătă, 30 martie 2024, la ora 11.00, în parcarea Ștrandului Ostroveni, pentru a participa la o amplă acţiune de ecologizare!\n\n„Acțiunea vizează protejarea mediului înconjurător de deșeurilor aruncate iresponsabil și reprezintă o campanie de educare și conștientizare la nivelul comunității noastre, precum și de asigurare a viitoarelor generații că vor avea parte de un loc prielnic pentru a se dezvolta. Alătură-te și tu campaniei pentru combaterea poluării și a colectării selective!” , au transmis reprezentații Primăriei Râmnicu Vâlcea.\n\nZonele din sudul Râmnicului în care se va desfășura această acțiune de ecologizare sunt următoarele: Bulevardul Dem Rădulescu, Ambient, Vama Râmnicu Vâlcea, Strada Ștrandului.",
  "metadata": {
    "original_file": "Gazeta_Valceana_0384.html"
  }
}