{
  "title": "CJ Vâlcea: „Primii bani pentru modernizarea Clinicii de la Călimănești”",
  "content": "Cu ocazia rectificării bugetare, la ultima ședință ordinară din acest an, a fost alocată suma de 235.000 lei pentru obiectivul de investiții „Reabilitarea, modernizarea și dotarea Secției exterioare de Recuperare, Medicină Fizică și Balneologie Călimănești”.\n\nBanii se vor utiliza pentru întocmirea documentațiilor tehnice și stabilirea tipului de lucrări ce urmează a se realiza, pentru reabilitarea clădirii și costurile aferente acestor lucrări.\n\n„Până vom reuși să accesăm bani europeni pentru modernizare, ne-am propus ca anul viitor să luăm primele măsuri și să igienizăm spațiul.\n\nNe dorim să aducem clădirea la un nivel ridicat al standardului de calitate a spațiilor, în care se oferă serviciile medicale.” A declarat Președintele CJ Vâlcea, Constantin Rădulescu!",
  "metadata": {
    "original_file": "Cozia_Info_0023.html"
  }
}