{
  "title": "Aparatură medicală performantă, pentru depistarea cancerului!",
  "content": "Pentru mine, sănătatea vâlcenilor este pe primul loc! \n\n Am reușit să facem multe lucruri bune la Spitalul Județean de Urgență Vâlcea, de la construirea unei noi clădiri de spital, până la dotarea cu aparatură medicală performantă. \n\n În aceste zile, pregătim un nou proiect, pentru care vom atrage finanțare europeană în valoare de cca 2 milioane de euro. \n\n Este vorba despre dotarea SJU Vâlcea cu aparatură și echipamente medicale, pentru diagnosticarea cancerului. \n\n În ședința ordinară din 21 iunie, vom aproba proiectul și vom depune documentația în vederea obținerii finanțării. \n\n Îmi doresc ca pacienții vâlceni să beneficieze de cele mai bune condiții, dar și de cel mai bun tratament atunci când se confruntă cu probleme grave de sănătate, cum ar fi cancerul.",
  "metadata": {
    "original_file": "Curierul_0242.html"
  }
}