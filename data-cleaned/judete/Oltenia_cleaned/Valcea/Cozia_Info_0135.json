{
  "title": "Minciună și dezinformare al unui ziar din Vâlcea despre situația inundațiilor din zona DN-7 Căciulata",
  "content": "Acest loc din stațiunea Călimănești – Căciulata este deservit pentru scurgere de un canal de dren (dimaetru 2000 mm) și un canal ape pluviale (diametru 600 mm) cu o distanță de peste 2 km. care preia apa venită de pe versanții din partea stângă a drumului. Colmatarea respectivelor canale a redus eficiența acestora la mai puțin de 20% din capacitate, generând în acest loc inundații și blocarea traficului pe DN 7.\n\nUAT Călimănești, alături de Hidroelectrica SA și APAVIL SA, în această primăvară, a executat lucrări ample de curățare a acestor canale care permit, de acum, apei o scurgere normală. În același timp s-a decis ca un echipaj al SVSU Călimănești să fie prezent în permanență pentru intervenții suplimentare (pompe) de degajare a apei de pe carosabil.\n\nÎn data de 6 iunie 2019, respectivul ziar a prezentat un comunicat de presă însoțit de fotografii mai vechi în care au anunțat că „pe DN 7 Valea Oltului circulația se desfășoară îngreunat” folosind mesajul subliminal cu cu apa până la genunchi din punctul DN 7 - Căciulata.\n\nEste adevărat că ISU Vâlcea a intervenit, în acea zi la Căciulata, dar în alt loc, respectiv Hotel Traian unde apa a intrat într-o vilă de protocol și în baza de tratament a unității fără să aibă vreo legătură cu DN – 7, Hotel Traian fiind situat în vecinătatea pădurii.",
  "metadata": {
    "original_file": "Cozia_Info_0135.html"
  }
}