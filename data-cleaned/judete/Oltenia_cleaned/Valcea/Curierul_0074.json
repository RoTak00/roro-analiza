{
  "title": "Ștefan Bîzîc își începe mandatul în forță – 8,5 milioane lei pentru reabilitarea drumurilor din Băbeni",
  "content": "În 5 noiembrie, a.c, Ștefan Bîzîc, noul primar al orașului Băbeni, a fost prezent la Ministerul Dezvoltării, Lucrărilor Publice și Administrației unde a semnat alături de ministrul Adrian Ioan Veștea, două contracte de finanțare prin Programul Național de Investiții ”Anghel Saligny”, extrem de importante pentru orașul Băbeni. „Am reușit să deblocăm o sumă totală de 8.550.560 lei ( 8,5 milioane lei ) distribuită în două obiective de investiții care au o finalitate comună, o infrastructură modernă demnă de un oraș.\n\nPrimul obiectiv de investiții este în valoare de 4.675.314 și se adresează reabilitării de drumuri și străzi în satele Bonciu, Capu Dealului, Tătărani, Valea Mare și Pădurețu, iar cel de al doilea – “Reabilitare drumuri și străzi în localitatea componentă Băbeni” se adresează tuturor străzilor și drumurilor din Băbeni care necesită asfaltare sau modernizări și este în valoare de 3.875.246 lei. Astfel, modernizarea drumurilor din localitatea noastră devine o certitudine!” , a precizat primarul din Băbeni, Ștefan Bîzîc.",
  "metadata": {
    "original_file": "Curierul_0074.html"
  }
}