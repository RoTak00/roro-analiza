{
  "title": "Elevii Palatului Copiilor Râmnicu Vâlcea au obţinut 8 premii la Orientare sportivă",
  "content": "Elevii Palatului Copiilor Râmnicu Vâlcea s-au întors acasă cu nu mai puţin de 8 premii pe care le-au obţinut în data de 9 decembrie 2017, atunci când s-a desfășurat, la Târgu Jiu, Concursul Regional de Orientare sportivă ,,Cupa 1 Decembrie”.\n\nLa această competiţie s-au înscris peste 160 de elevi de la Palatele si Cluburile Copiilor din țară. Concursul a avut o singură probă, proba de sprint care s-a desfășurat în Parcul ,,Constantin Brâncuși” din municipiul Târgu-Jiu.\n\nElevii de la Cercul de Orientare sportivă din cadrul Palatului Copiilor municipiul Râmnicu Vâlcea, coordonați de prof. Cristina Monica Ploae, au obținut numeroase premii: la categoria 8 ani masculin Bălăceanu Alexandru – locul II și medalie de argint, la categoria masculin 8 ani începători Andrei Dimitri și Dorobanțu Mateo au obținut mențiune; la categoria masculin 10 ani începători Dorobanțu David – locul III și medalie de bronz; la categoria 12 ani masculin Arișanu Mihai – locul II și medalie de argint, iar la categoria masculin 12 ani încerători Ionescu Ciprian – locul II și medalie de argint; la categoria masculin 14 ani Popa Vlad – locul III și medalie de bronz, iar la categoria 18 ani feminin Cornea Isis a obținut locul II și medalie de argint.",
  "metadata": {
    "original_file": "Gazeta_Valceana_0320.html"
  }
}