{
  "title": "FOTO. Cele 60 de persoane evacuate dintr-un imobil de pe bulevardul Dem Rădulescu au revenit la casele lor",
  "content": "Pompierii vâlceni au fost solicitați, în seara de marți, 3 decembrie 2024, în jurul orei 23.00, ca urmare a unor degajări de fum provenind din spațiul comercial aflat la parterul unui bloc situat pe Bulevardul Dem Rădulescu (cartierul Ostroveni din municipiul Râmnicu Vâlcea). \n\n Au intervenit pompierii din cadrul Detașamentului de Pompieri Râmnicu Vâlcea, cu două autospeciale de stingere cu apă și spumă și o autospecială de descarcerare. \n\n Preventiv au fost evacuate 60 de persoane din 32 de apartamente situate deasupra spațiului comercial. \n\n Nu au fost victime sau persoane care să necesite îngrijiri medicale. S-a acționat pentru evacuarea fumului și localizarea și stingerea incendiului. \n\n Intervenția a fost îngreunată de degajarile mari de fum și de vizibilitatea redusă. \n\n În jurul orei 00.00, pompierii au anunțat lichidarea incendiului. Au ars mai multe elemente de mobilier și alte bunuri.",
  "metadata": {
    "original_file": "Gazeta_Valceana_0075.html"
  }
}