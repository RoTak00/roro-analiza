{
  "title": "22 de râmniceni au intrat în „Clubul Longevivilor”, fiind premiați de municipalitate",
  "content": "În perioada 3-5 aprilie 2024, 22 de râmniceni cu vârstele cuprinse între 90 și 96 ani au fost aniversați de Primăria Municipiului odată cu intrarea în „Clubul Longevivilor”. Cu această ocazie, sărbătoriții au primit din partea administrației locale diplome și sume de 500 lei (pentru cei cu vârsta până la 94 ani) sau 700 de lei (pentru cei peste 95 de ani). Aceasta a fost prima astfel de acțiune pe 2024. Anul trecut, 55 de persoane cu vârsta de peste 90 de ani au primit acest semn de respect al Primăriei Râmnicu Vâlcea, suma totală alocată premierilor fiind de 30.900 lei.",
  "metadata": {
    "original_file": "Gazeta_Valceana_0375.html"
  }
}