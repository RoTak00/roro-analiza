{
  "title": "Cu bani europeni, construim un nou centru social în Popești!",
  "content": "Avem grijă de vârstnicii noștri și de oamenii aflați în nevoie!\n\nLuni, 30 septembrie, am primit contractul de finanțare pentru o nouă investiție pe care o vom realiza pentru protecția socială din județul Vâlcea.\n\nEste vorba despre construirea și dotarea unui centru de recuperare neuromotorie de tip ambulatoriu pentru persoane adulte cu dizabilități, care va fi construit în comuna Popești și va fi coordonat de DGASPC Vâlcea.\n\nPeste 4 milioane lei (cca 800.000 euro) din PNRR se vor investi într-o clădire modernă, cu o suprafață de 250,75 mp, un proiect al cărui termen de execuție este de 12 luni.\n\nPrin proiect, noul centru va avea și dotări specifice, astfel încât beneficiarii să aibă parte de servicii specializate la standarde înalte.\n\nScopul noii investiții este acela de a mări capacitatea centrelor sociale pentru îngrijirea persoanelor cu dizabilități sau a bătrânilor singuri din județul Vâlcea, centre pentru ale căror servicii există o adresabilitate foarte mare.",
  "metadata": {
    "original_file": "Curierul_0127.html"
  }
}