{
  "title": "Nu mai e mult și ne trezim cu ursul între blocuri! A venit din nou aproape de Râmnic",
  "content": "Eforturile depuse de autorități pentru îndepăratea urșilor din zonele locuite de oameni par că nu au dat prea multe rezultate. Zilele trecute, urșii au fost zăriți în diferite localități din județ, cum ar fi Râmnicu Vâlcea, Horezu, Perișani, Berislăvești, Budești. La Horezu și Perișani, urșii au produs pagube, distrugând stupi și omorând capre. \n\n Și astăzi, vineri, 24 mai 2024, în jurul orei 13.30, un urs a venit din nou în apropierea municipiului Râmnicu Vâlcea. Un filmuleț postat pe o rețea de socializare îl arată pe „Moș Martin” scormonind de zor după mâncare în comuna Bujoreni, în zona Dealul Piscului – Meri. Îl așteptăm „La Ceas”, în centrul municipiului, să ne facem selfie-uri cu el! Sic!",
  "metadata": {
    "original_file": "Gazeta_Valceana_0331.html"
  }
}