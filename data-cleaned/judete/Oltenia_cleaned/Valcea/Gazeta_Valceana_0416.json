{
  "title": "FOTO: Daruri pentru copiii nevoiași dintr-o localitate vâlceană",
  "content": "Cu binecuvântarea Înaltpreasfințitului Arhiepiscop Varsanufie, Parohia Berești (comuna Lăpușata), în colaborare cu Sectorul Social-filantropic al Arhiepiscopiei Râmnicului, a implementat, în data de 25 februarie 2024, proiectul de întrajutorare a unor familii cu o situație socială dificilă, intitulat „Dăruiește celor de lângă tine!” . \n\n Astfel, copiii proveniți din familii cu o stare materială scăzută, au primit în dar ajutoare constând în îmbrăcăminte, încălțăminte, alimente, jucării și rechizite școlare. Prin asemenea activități social-filantropice, desfășurate la nivel parohial, se aduce un sprijin real familiilor sărace, ai căror copii se află în risc de abandon școlar, din cauza stării sociale precare în care se află.",
  "metadata": {
    "original_file": "Gazeta_Valceana_0416.html"
  }
}