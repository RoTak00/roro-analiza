{
  "title": "Constantin Rădulescu: „Începe modernizarea DJ 676 - cel mai lung drum din Județul Vâlcea!”",
  "content": "„ Drum lung.... birocrație.... dar până la urmă luăm bani europeni pentru cel mai lung drum din județ!\n\nAstăzi, am semnat un nou contract, care înseamnă primii pași în vederea atragerii de bani europeni pentru modernizarea DJ 676 Cerna (Vaideeni) - Slătioara Stroești – Copăceni - Lăpușata - Roșiile – Tetoiu -Irimești (DJ 643).\n\nPână vom reuși să accesăm fondurile europene, trebuie să facem studii de teren, expertize tehnice, documentație DALI.\n\nAstăzi, prin semnarea acestui contract vom aloca suma de 706.496,00 lei (fără TVA), pentru realizarea documentațiilor tehnico-economice, termenul prevăzut în contract fiind de 5 luni.\n\nNoi am mai asfaltat, pe banii Consiliului Județean, cca 18 km, însă ne dorim modernizarea acestui drum, în totalitate, cu fonduri europene.\n\nDJ 676 traversează 8 comune, fiind cel mai lung drum judeţean din Vâlcea (cca 76 km).” A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0081.html"
  }
}