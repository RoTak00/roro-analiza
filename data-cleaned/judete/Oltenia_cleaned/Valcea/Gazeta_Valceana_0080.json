{
  "title": "Un nou Magazin DIANA și-a deschis porțile în Râmnicu Vâlcea. VEZI unde se află",
  "content": "Vineri, 29 noiembrie 2024, a fost inaugurat un nou magazin DIANA în cartierul Goranu din Râmnicu Vâlcea, locația cu numărul 85 din rețeaua de Magazine DIANA, care impresionează prin suprafața sa generoasă de aproximativ 500 metri pătrați și un design modern.\n\nMagazinul DIANA Straubing este amenajat într-un stil contemporan, care îmbină funcționalitatea cu o atmosferă primitoare. Oferta diversificată este concepută să acopere toate categoriile de produse necesare unei experiențe de cumpărături complete. Printre cele peste 7.000 de articole disponibile se numără produsele din carne DIANA, apreciate pentru prospețimea și calitatea lor, produsele din pește Pescăria Magic, precum și o selecție bogată de lactate, dulciuri, băuturi, dar și produse nealimentare precum detergenți și articole pentru uz casnic. Astfel, rețeaua de Magazine DIANA continuă să își întâmpine clienții cu cele mai bune soluții și produse alese cu grijă.\n\nNoul magazin pune, totodată, la dispoziția clienților 10 locuri de parcare, un aparat RVM pentru colectarea PET-urilor și un punct PayPoint pentru plata facturilor, facilitând o experiență de cumpărături completă și eficientă. La deschidere, clienții au fost întâmpinați cu sute de surprize și oferte speciale, pregătite pentru a celebra acest moment cu membrii comunității locale.\n\n„Ne bucurăm să deschidem acest magazin într-o comunitate atât de frumoasă precum Goranu, unde locuitorii ne cunosc și apreciază deja produsele. Am gândit un spațiu care să ofere diversitate, calitate și confort, alături de servicii moderne. Îi așteptăm cu drag pe clienții noștri să descopere acest concept de magazin și să se bucure de toate surprizele pregătite pentru deschidere” , declară Ramona Mutu, Director Operațional Magazine DIANA.\n\nVă invităm să ne vizitați și să descoperiți produsele preferate într-un spațiu modern și prietenos. Mereu proaspăt și la îndemână.\n\nMagazine DIANA reprezintă o rețea românească de magazine, cu o tradiție de peste 33 de ani pe piața locală, ce oferă clienților o sortimentație variată pentru a acoperi toate necesitățile de zi cu zi, dar și o gamă extinsă de produse și preparate din carne DIANA. Cu peste 800 de angajați, rețeaua Magazine DIANA cuprinde 85 de magazine în județele: Vâlcea, Gorj, Dolj, Argeș, Olt și Dâmbovița.",
  "metadata": {
    "original_file": "Gazeta_Valceana_0080.html"
  }
}