{
  "title": "Persoane supraponderale, transportate de pompierii vâlceni la ambulanțe",
  "content": "În perioada 22 noiembrie (ora 08.00) – 25 noiembrie 2024 (ora 08.00), pompierii din cadrul celor opt subunități de intervenție ale Inspectoratului pentru Situații de Urgență „General Magheru” al judeţului Vâlcea au desfășurat 206 misiuni. 42 dintre acestea au fost pentru acordarea măsurilor de prim-ajutor și transportarea la unitățile sanitare a persoanelor cu afecțiuni medicale, cinci au fost pentru stingerea unor incendii, 150 pentru protecția secțiilor de vot și nouă pentru alte situații de urgență. În perioada analizată, echipajele SMURD au intervenit în 42 de cazuri pentru acordarea asistenței medicale de urgență, fiind asistate 45 de persoane.\n\n„Pompierii militari au intervenit la alte nouă situații de urgență pentru asigurarea măsurilor de prevenire și stingere a incendiilor la accidente rutiere, facilitarea accesului în locuință și pentru transportarea persoanelor supraponderale. În continuare, salvatorii vâlceni rămân mobilizați 24 de ore din 24, 7 zile din 7, pentru gestionarea operativă a situaţiilor de urgenţă şi acordarea prim ajutorului persoanelor aflate în dificultate” , au anunțat pompierii vâlceni.",
  "metadata": {
    "original_file": "Gazeta_Valceana_0089.html"
  }
}