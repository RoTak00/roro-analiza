{
  "title": "Construim clădire nouă de spital, la Mihăești!",
  "content": "Peste 4 milioane euro, din fonduri europene, vom investi în construirea și dotarea unei noi clădiri de ambulatoriu la Spitalul de Pneumoftiziologie „Constantin Anastasatu” din Mihăești.\n\nAstăzi, am semnat acordul cu firma care a câștigat licitația, pentru proiectarea și execuția lucrărilor de construire a noului imobil, în valoare de 2,5 milioane euro.\n\nNoul ambulatoriu al spitalului, reabilitat și extins cu un nou corp de clădire prin proiect, va beneficia de: 5 cabinete pentru specialitatea pneumologie, o sală modernă pentru efectuarea bronhoscopiilor, un spațiu pentru imagistică medicală, sală de tratament, dar și spații de așteptare prietenoase.\n\nProiectul mai cuprinde și dotarea cu mobilier și aparatură medicală de ultimă generație, printre care și un computer tomograf.\n\nOdată finalizate lucrările, noul ambulatoriu va putea primi până la 4.000 de pacienți anual.",
  "metadata": {
    "original_file": "Curierul_0155.html"
  }
}