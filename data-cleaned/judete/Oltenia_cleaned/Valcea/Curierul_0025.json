{
  "title": "APAVIL anunță avarie majoră pe strada Uzinei. O parte din platforma chimică rămâne fără apă",
  "content": "Având în vedere necesitatea executării lucrărilor de remediere a pierderii de apă potabilă identificată pe conducta de transport OL/PREMO Dn 600 mm, existentă în Râmnicu Vâlcea, strada Uzinei nr.1, în data de 09.01.2025, între orele 5 00 – 20 00 , se va întrerupe furnizarea apei potabile la consumatorii existenți în Râmnicu Vâlcea, strada Uzinei (CET GOVORA S.A, SC DYNAMIC SELLING GROUP S.A, S.C. PCI TRADING SRL, CHIMCOMPLEX S.A., SC EVOLOR SRL).\n\nEchipele de intervenție ale APAVIL S.A. vor face eforturi susținute pentru scurtarea timpului necesar finalizării lucrărilor. Pentru asigurarea parametrilor de potabilitate a apei din rețea, certificați prin buletine de analiză a apei în secțiunea de intervenție (înainte și după spălarea rețelei), se vor efectua purjări în zona respectivă și în zonele adiacente în care există posibilitatea modificării parametrilor de potabilitate. Recomandăm consumatorilor afectați să lase să curgă cantitatea de apă necesară eliminării apei cu impurități produse ca urmare a întreruperii furnizării.\n\nCheltuielile ocazionate de cantitatea de apă eliminată vor fi suportate de către Apavil S.A. în urma unor solicitări scrise ale beneficiarilor sau telefonic, la dispeceratul societății (telefon 0350 802 160) și confirmate de specialiștii societății noastre, cu respectarea prevederilor art. 252 al Regulamentului Serviciului de alimentare cu apă și de canalizare.",
  "metadata": {
    "original_file": "Curierul_0025.html"
  }
}