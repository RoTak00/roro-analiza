{
  "title": "Meteorologii au din nou vești proaste pentru vâlceni",
  "content": "După doar câteva zile de vreme frumoasă, care, din fericire, au venit exact în perioada Sărbătorilor Pascale, iată că reprezentanții Administrației Naționale de Meteorologie (ANM) aduc din nou vești proaste. Începând de miercuri, 8 mai 2024, temperaturile vor coborî accentuat, va fi mai rece decât media normală a acestei perioade calendaristice și vor veni ploile. Vor fi afectate cu precădere zone din Crișana, Maramureș și nordul Moldovei.\n\nÎnsă, prognoza de vreme rece și ploioasă vizează, în a doua jumătate a săptămânii, întreaga țară, inclusiv județul Vâlcea. Joi, vineri și sâmbătă sunt zilele în care se anunță vreme răcoroasă și chiar ploi moderate (vineri și sâmbătă). Abia de dumincă temperaturile vor mai crește, ploile vor înceta și cerul va fi mai mult senin, urmând ca, de săptămâna viitoare, temperaturile înregistrate în județul Vâlcea să se situeze în parametrii obișnuiți pentru luna mai.",
  "metadata": {
    "original_file": "Gazeta_Valceana_0346.html"
  }
}