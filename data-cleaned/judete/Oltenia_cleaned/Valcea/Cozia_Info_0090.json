{
  "title": "CJ Vâlcea a aprobat alocarea sumei de 234.558 lei, pentru susținerea fotbalului vâlcean!",
  "content": "„Am aprobat, în ședința de astăzi, alocarea sumei de 234.558 lei pentru susținerea fotbalului vâlcean.\n\nMi-am dorit foarte mult ca echipele de fotbal să beneficieze de sprijin concret. Pe lângă susținerea baremurilor de arbitraj și a asistenței medicale, am vrut să venim cu ceva nou.\n\nBanii aprobați astăzi se vor folosi pentru achiziționarea de echipamente sportive pentru 83 de echipe de fotbal din județ, membre afiliate AJF Vâlcea, precum și pentru achiziționarea unor dispozitive medicale (spray-uri antiinflamatoare) pentru intervenții în cazul accidentărilor.\n\nCred că este important ca tinerii să facă sport, iar noi, Consiliul Județean, vom continua să sprijinim financiar fotbalul, atât echipele de liga a 3-a, cât și cel județean, de masă.” A declarat Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0090.html"
  }
}