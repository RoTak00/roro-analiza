{
  "title": "FOTO. Incendiu în această seară într-o comună din Vâlcea. POMPIERII au anunțat de unde a pornit prăpădul",
  "content": "Pompierii vâlceni au intervenit, în această seară de 27 decembrie 2024, pentru stingerea unui incendiu izbucnit la o casă din comuna Valea Mare. S-au deplasat de urgență forțe din cadrul Gărzii de Intervenție Măciuca, cu două autospeciale de stingere cu apă și spumă.\n\nEchipajele operative sosite la fața locului au constatat că arde o locuință cu suprafața de circa 50 de metri pătrați. Incendiul a fost localizat și lichidat în scurt timp de la sosirea pompierilor, în limitele găsite. Nu au fost victime. Cauza probabilă a declanșării incendiului, stabilită de pompieri, este reprezentată de un scurtcircuit electric.",
  "metadata": {
    "original_file": "Gazeta_Valceana_0046.html"
  }
}