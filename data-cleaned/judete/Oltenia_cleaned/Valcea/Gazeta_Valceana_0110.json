{
  "title": "ANUNȚ de ultimă oră de la CET Govora: SE OPRESC apa caldă și agentul termic la 13 puncte din Râmnicu Vâlcea",
  "content": "Societatea CET Govora SA anunță întreruperea furnizării agentului termic sub fomă de încălzire, apă fierbinte și apă caldă de consum în data de 28 noiembrie 2024, între orele 13.00-22.00, pentru remedierea avariei apărută pe conducta de agent termic tur primar DN 300, strada General Magheru, în spatele blocului H.\n\nConsumatorii racordați și afectați de această oprire sunt următorii: PT18 Cozia; PT19 Prefectură; PT21 Argeş; PT22 Filipin; PT Trezorerie; PT Primărie; PT Prefectură; PT Consiliul Județean; PT BCR; PT Finanțe; PT Casa de Asigurări de Sănătate; PT Dancomar; PT Castel și strada Avram Iancu.\n\n„Ne cerem scuze pentru disconfortul creat de întrerupere în această perioadă și asigurăm că, împreună cu executantul SC PRELCET SA, vom lua toate măsurile necesare pentru executarea într-un timp cât mai scurt a lucrărilor și reluarea furnizării agentului termic” , se arată în comunicatul transmis de CET Govora și semnat de către ing. Ion Roescu, directorul general al societății.",
  "metadata": {
    "original_file": "Gazeta_Valceana_0110.html"
  }
}