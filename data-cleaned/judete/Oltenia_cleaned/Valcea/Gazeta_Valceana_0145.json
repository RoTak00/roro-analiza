{
  "title": "FOTO. S-a pus piatra de temelie a celei mai noi biserici din Râmnicu Vâlcea",
  "content": "ÎPS Varsanufie, Arhiepiscopul Râmnicului, împreună cu un sobor de preoți, cu primarul municipiului Râmnicu Vâlcea – Mircia Gutău, cu viceprimarii Carmen Preda și Eusebiu Vețeleanu au pus piatra de temelie a noii biserici din Cartierul Goranu. Ceremonia de punere a pietrei de temelie pentru noua biserică s-a desfășurat miercuri, 13 noiembrie 2024. Biserica din cartierul Goranu va purta hramurile „Sfinții și Drepții Dumnezeiești Părinți Ioachim și Ana” și „Sfânta Nina, cea întocmai cu Apostolii, luminătoarea Georgiei”, oferind un loc de rugăciune și comuniune spirituală locuitorilor din zonă.\n\nAmplasamentul lăcașului de cult a fost pus la dispoziția Arhiepiscopiei de către Primăria Municipiului Râmnicu Vâlcea, prin Hotărârea Consiliului Local nr. 151/15.05.2024. Acest demers se înscrie în angajamentul administrației locale de a sprijini valorile spirituale și de a contribui la dezvoltarea unei comunități unite și solide.",
  "metadata": {
    "original_file": "Gazeta_Valceana_0145.html"
  }
}