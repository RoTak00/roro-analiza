{
  "title": "Vizită de 8 Martie la Spitalul Municipal „Costache Niculescu” din Drăgășani",
  "content": "Cu binecuvântarea Înaltpreasfințitului Părinte Varsanufie, Arhiepiscopul Râmnicului, vineri, 8 martie 2024, părintele paroh Ion Cornățeanu, a marcat Ziua Internațională a Femeii printr-o vizită la Spitalul Municipal „Costache Niculescu” din Drăgășani. Aici, preotul a împărțit flori, cuvinte de încurajare și de mulțumire cadrelor medicale și pacientelor. \n\n „Scopul acestei acțiuni a fost acela de a aduce o rază de soare în inimile tuturor doamnelor, care își petrec primele zile ale primăverii în spital, departe de cei dragi ai casei” , a transmis părintele.",
  "metadata": {
    "original_file": "Gazeta_Valceana_0405.html"
  }
}