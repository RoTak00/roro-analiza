{
  "title": "Chimcomplex lucrează la imaginea României pe plan european",
  "content": "Chimcomplex SA, compania care a cumpărat fostul combinat Oltchim din Râmnicu Vâlcea, participă, zilele acestea, la o prestigioasă expoziție din industria poliuretanilor. Este știut faptul că omul de afaceri Ștefan Vuza, proprietarul Chimcomplex, pune un mare accent pe întâlnirile internaționale de un asemenea nivel. De altfel, Vuza este cel care conduce delegația din România la Maastricht, unde este organizată expoziția. Iată textul apărut pe rețelele de socializare ale Chimcomplex despre eveniment:\n\nimpresionează la UTECH Polyurethane, cea mai prestigioasă expoziție din industria poliuretanilor, ce are loc zilele acestea în Maastricht, Olanda! Reușita echipei noastre, reprezentată de către dl. Ștefan Vuza împreună cu colegii de la comercial, cercetare și comunicare, înseamnă consolidarea relațiilor existente cu clienții actuali și crearea de noi parteneriate pentru viitor. După primele două zile în care am promovat gama de produse PETOL și calitatea producției românești, suntem încrezători că am semănat semințele pentru numeroase colaborări de succes în viitor! \n\n Dacă sunteți în Maastricht, vă așteptăm la o discuție în standul A23!",
  "metadata": {
    "original_file": "Gazeta_Valceana_0357.html"
  }
}