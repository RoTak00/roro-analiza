{
  "title": "ADOLESCENT de 15 ani, prins la volan. El venise cu mașina dintr-o comună până la Râmnicu Vâlcea",
  "content": "Sâmbătă, 23 noiembrie 2024, polițiștii Serviciului Rutier Vâlcea au oprit, pentru un control de rutină, un autoturism care circula pe Drumul Național 7, pe raza municipiului Râmnicu Vâlcea. La volanul autoturismului, polițiștii au identificat un tânăr de 15 ani, domiciliat în comuna Bujoreni, care nu deține permis de conducere pentru nicio categorie de vehicule. Cercetările sunt continuate de polițiști, sub coordonarea procurorului de caz, urmând a fi luate măsurile legale care se impun.\n\n„Inspectoratul de Poliție Județean Vâlcea rămâne dedicat asigurării unui climat de siguranță și ordine publică în județ. Activitățile preventive și de intervenție vor continua în mod constant, polițiștii fiind permanent la datorie pentru a proteja cetățenii și pentru a descuraja orice comportament care ar putea afecta siguranța publică” , au anunțat reprezentanții IPJ Vâlcea.",
  "metadata": {
    "original_file": "Gazeta_Valceana_0090.html"
  }
}