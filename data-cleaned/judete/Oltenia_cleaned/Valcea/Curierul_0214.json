{
  "title": "76 la sută din elevii vâlceni au luat BAC-ul",
  "content": "\n• doar o singură medie de 10 pe linie, la Colegiul Național „Matei Basarab”\n\nMinisterul Educației a publicat în 8 iulie, pe site-ul dedicat bacalaureat.edu.ro , rezultatele obținute de absolvenții studiilor liceale care au susținut probele examenului național de Bacalaureat în sesiunea iunie-iulie 2024. Rezultatele au fost afișate atât pe pagina web menționată anterior, cât și în centrele de examen, prin anonimizarea numelui și a prenumelui candidaților, în concordanță cu prevederile art. 5 și ale art. 6 din Regulamentul UE 2016/679 privind protecția persoanelor fizice în ceea ce privește prelucrarea datelor cu caracter personal și privind libera circulație a acestor date de abrogare a Directivei 95/46/CE ( Regulamentul general privind protecția datelor – RGPD/GDPR ).\n\nÎn județul Vâlcea, rata cumulată de promovare (înainte de contestații) este de 76,12%. Au promovat 1874 de candidați, dintr-un total de 2462 candidați prezenți. Un singur candidat a obţinut media 10, absolvent al Colegiului Naţional de Informatic ă „Matei Basarab”, Rm. Vâlcea.\n\nPe disciplinele de examen, situația candidaților cu note de 10 este următoarea:\n• 4 candidaţi au obținut nota 10 la proba de Limba și literatura română;\n• 59 de candidaţi au obținut nota 10 la proba obligatorie a profilului;\n• 85 de candidaţi au obținut nota 10 la proba la alegere a profilului și a specializării.\n\nDupă depunerea contestațiilor și soluționarea acestora, r ezultatele finale vor fi comunicate în data de 12 iulie 2024. Evaluarea lucrărilor s-a realizat digitalizat prin intermediul platformei dedicate evaluării şi gestionate de Ministerul Educaţiei. Pentru a fi declarat promovat, un candidat trebuie să îndeplinească, cumulativ, următoarele condiții:\n• susținerea tuturor probelor scrise și obținerea notei 5 (cel puțin) la fiecare dintre acestea;",
  "metadata": {
    "original_file": "Curierul_0214.html"
  }
}