{
  "title": "TOPUL LICEELOR din VÂLCEA, după BAC. Surpriza din clasament!",
  "content": "Ca-n fiecare an, după examenul de bacalaureat, vă prezentăm un top al liceelor din Vâlcea în funcție de gradul de promovare. Anul acesta două dintre cele mai mari colegii din județul nostru au fost detronate. Dacă totuși Colegiul Național Alexandru Lahovari din Rm. Vâlcea a prins un loc trei (deși anul trecut a fost pe primul loc), cu un procent de promovare bunicel de 92,38%, ei bine Colegiul Național Mircea cel Bătrân Rm. Vâlcea a căzut în gol până pe locul 4. Ce este dramatic la acest prestigios colegiu este faptul că, așa cum vă mai spuneam, nu mai puțin de 25 de absolvenți au picat examenul, așadar aproape o clasă întregă. Este unul dintre cele mai slabe rezultate din ultimii ani, iar mai marii directori de la “Mircea cel Bătrân” ar trebui să stea să analizele acest an școlar 2018-2019, un an în care au fost zguduiți de scandaluri de trafic și consum de droguri și care, după cum se vede, s-a încheiat destul de prost.\n\nEi bine, dacă la CNI “Mircea cel B ătrân” am putea spune c ă mai sunt speranțe de viitor (numai dacă directorii se vor trezi și vor conduce colegiul cu “mână de fier” ), nu același lucru îl putem spune despre Liceul Pleșoianu, care se află în coada clasamentului, cu un procent de promovare de 0%.\n\nPrimul loc în clasament, după cum se poate vedea, este ocupat de CNI “ Matei Basarab” Rm. Vâlcea, care a urcat un loc față de anul trecut. Marea surpriză a acestui top este Liceul din Brezoi, care se situează pe un uimitor loc 2, după ce anul trecut a ocupat doar locul 8.\n\nIată topul liceelor din Vâlcea, după rezultatele de la BAC 2019 (înainte de contestații):",
  "metadata": {
    "original_file": "Gazeta_Valceana_0251.html"
  }
}