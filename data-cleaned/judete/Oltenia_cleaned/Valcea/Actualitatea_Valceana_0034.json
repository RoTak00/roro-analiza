{
  "title": "O stradă din cartierul Traian intră pentru o săptămână în proces de reabilitare",
  "content": "Primăria Râmnicului continuă investiţiile în reţeaua stradală din municipiu prin demararea luni, 9 mai, a reabilitării străzii Grigore Procopiu pe segmentul cuprins între sensul giratoriu din Calea lui Traian şi intersecţia cu strada Mărăşeşti.\n\nOperaţiunile de frezare şi asfaltare vor dura aproximativ o săptămână şi vor fi urmate de trasarea marcajelor rutiere. În acest interval de timp, circulaţia autovehiculelor se va desfăşura alternativ pe câte un sens de mers, iar conducătorii auto sunt rugaţi să tranziteze cu atenţie zona afectată de lucrări.",
  "metadata": {
    "original_file": "Actualitatea_Valceana_0034.html"
  }
}