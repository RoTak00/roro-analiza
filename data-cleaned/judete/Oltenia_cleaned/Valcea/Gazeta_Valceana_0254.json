{
  "title": "BAC 2019. Trei elevi eliminați din examen la VÂLCEA",
  "content": "A început bacalaureatul. Azi, 1 iulie 2019, a avut loc prima probă a examenului de maturitate, proba la Limba și literatura română. În Vâlcea s-au înscris la această probă 2.470 de absolvenți ai clasei a XII-a, ei susținând examenul în nouă centre: Horezu, Berbești, Bălcești, Drăgășani, Liceul Eonomic din Râmnicu Vâlcea, Colegiul Național “Alexandru Lahovari” din Râmnicu Vâlcea, Colegiul Național “Mircea cel Bătrân” din Râmnicu Vâlcea, Colegiul Național de Informatică “Matei Basarab” din Râmnicu Vâlcea și Colegiul Energetic.\n\nDin păcate, au avut loc și evenimente neplăcute în timpul examinării. Trei elevi au fost eliminați de membrii comisiei. Este vorba despre doi elevi de la Bălcești care au fost prinși cu telefoane și căști în urechi, dar și unul de la Berbești căruia i-a sunat telefonul în timpul examenului.",
  "metadata": {
    "original_file": "Gazeta_Valceana_0254.html"
  }
}