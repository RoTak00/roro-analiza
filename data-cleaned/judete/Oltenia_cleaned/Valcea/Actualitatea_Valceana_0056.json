{
  "title": "Modernizarea drumurilor pe o lungime de 8,5 kilometri – prioritate pentru Mihai Blejan, primarul comunei Scundu",
  "content": "Anul acesta, Mihai Blejan, primarul comunei Scundu are ca prioritate modernizarea drumurilor pe o lungime de 8,5 kilometri, proiect pentru care s-a depus o cerere de finanțare: „Pentru a fi mai aproape de cetățeni și de nevoile edilitare ale comunei, pentru o comună mai curată și mai bine administrată, sunt zilnic în contact cu oamenii și răspund prompt și atent la nevoile fiecăruia,” a declarat primarul Blejan.\n\nLa finalul anului trecut, Primăria Scundu a depus la Agenția Fondului de Mediu un proiect care vizează modernizarea iluminatului public. Autoritățile locale au luat legătura cu o firmă de consultanță pentru a depune documentațiile și a pregăti proiectul. Proiectul constă în înlocuirea corpurilor de iluminat pe drumurile principale. Înseamnă aproximativ 300 de corpuri de iluminat cu leduri, valoarea investiției se ridică la suma de 1 milion de lei. Primarul localității Scundu a precizat: „ Unul dintre avantajele proiectului este că vom plăti mai puţin pentru iluminatul public stradal. Dacă bugetul ne va permite, vom continua această investiţie cu fonduri proprii ”.\n\nUn alt proiect pe care îl are în plan primarul Blejan este extinderea rețelei de apă și canalizare: „ La capitolul infrastructură rutieră în localitate, în plan este şi amenajarea drumurilor agricole, dar şi asfaltarea drumurilor comunale, pentru care documentaţiile sunt deja întocmite. Avem un proiect depus la Compania Naţional de Investiţii si anume Caminul Cultural. Noi la Scundu vrem multe, vrem apă şi canalizare în satele unde nu există aceste utilităţi, ne dorim să finalizăm toată reţeaua de drumuri, într-un cuvânt vrem standarde bune de viaţă pentru locuitori ”.",
  "metadata": {
    "original_file": "Actualitatea_Valceana_0056.html"
  }
}