{
  "title": "Un nou proiect turistic la Ocnele Mari!",
  "content": "„Pornim pe un drum nou, alături de Primărie, pentru construirea în localitate a unei Baze balneoclimaterice de tratament.\n\nAm semnat un acord de parteneriat, în baza căruia CJ Vâlcea a alocat și suma de 250.000 lei pentru elaborarea documentațiilor tehnico-economice.\n\nDepunem toate eforturile să avem în Ocnele Mari un nou obiectiv turistic și să salvăm, practic, acea clădire aflată în paragină.\n\nAcest parteneriat reprezintă doar un obiectiv din planul nostru de dezvoltare a stațiunilor vâlcene, prin atragerea de fonduri externe, care, odată realizat, ne va oferi certitudinea că suntem pe drumul cel bun.” A declarat Constantin Rădulescu, președintele Consiliului Județean Vâlcea.",
  "metadata": {
    "original_file": "Cozia_Info_0097.html"
  }
}