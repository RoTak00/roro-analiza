{
  "title": "FOTO. Două ore de controale pe DN 7, în Vâlcea",
  "content": "Astăzi, marți, 28 ianuarie 2025, în intervalul orar 10.00-12.00, angajații Biroului pentru Imigrări al Județului Vâlcea, în cooperare cu polițiști din cadrul Inspectoratului de Poliție Județean Vâlcea – Serviciul Rutier, au desfășurat o acțiune comună pe Drumul Național 7, în comuna Bujoreni. Scopul acestei activități a fost prevenirea migrației ilegale, menținerea siguranței traficului rutier și asigurarea unui climat de ordine publică.\n\n„Pe parcursul acțiunii, au fost verificate 12 autovehicule și legitimate 17 persoane. În urma verificărilor efectuate, nu au fost constatate nereguli privind regimul juridic al străinilor. Inspectoratul General pentru Imigrări va continua să organizeze astfel de acțiuni, în cooperare cu alte structuri ale Ministerului Afacerilor Interne, pentru a contribui la siguranța cetățenilor și respectarea normelor legale” , au anunțat reprezentanții Biroului pentru Imigrări al județului Vâlcea.",
  "metadata": {
    "original_file": "Gazeta_Valceana_0003.html"
  }
}