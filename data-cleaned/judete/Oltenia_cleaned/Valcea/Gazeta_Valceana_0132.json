{
  "title": "SE VA CIRCULA și mai greu pe DN 7! VEZI unde se instituie noi restricții de circulație, valabile până la jumătatea lunii decembrie",
  "content": "A fost emis avizul comun DR – CNAIR pentru instituirea restricțiilor de circulație pe Drumul Național 7, în zona km. 234+200, până la data de 15 decembrie 2024.\n\nÎn vederea executării lucrărilor de amenajare a sensului giratoriu în soluție provizorie pentru asigurarea accesului la organizarea de șantier, din cadrul obiectivului „Proiectare și execuție autostrada Sibiu-Pitești, secțiunea 2 Boița – Cornetu, km. 13+170 – km. 44+500” , vor fi instituite restricții de circulație, astfel:\n• pentru executarea, în afara DN7, a lucrărilor de lărgire a părții carosabile, racordare a drumului nou construit la sectorul de drum național, amenajare a insulelor separatoare de sensuri și a insulei centrale a girației, traficul se va desfășura în ambele sensuri ale DN7, pe un sector îngustat, având lățimea de minimum 5,5 m;\n• ⁠pentru executarea, în partea carosabilă a DN7, a lucrărilor de finalizare a insulei centrale a girației precum și de aplicare a marcajelor rutiere temporare, pe perioade limitate de timp (intervale de maxim șapte minute), se va circula altenativ, pe un singur sens, dirijat cu piloți de circulație, marcajele urmând a fi realizate cu un utilaj semnalizat corespunzător.\n\nDupă finalizarea lucrărilor, circulația rutieră se va desfășura prin sensul giratoriu realizat în soluție provizorie, pe toată perioada executării lucrărilor din cadrul obiectivului precizat anterior.",
  "metadata": {
    "original_file": "Gazeta_Valceana_0132.html"
  }
}