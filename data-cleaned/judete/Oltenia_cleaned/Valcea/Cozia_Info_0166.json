{
  "title": "De Paște. Sergiu Bogdan, fostul primar PSD din Malaia a primit o condamnare",
  "content": "Vineri, 14 aprilie 2017 Judecătoria Brezoi, județul Vâlcea l-a condamnat la 6 luni închisoare cu suspendare pe fostul primar al comunei Malaia, Sergiu Bogdan într-un proces penal pentru fapte de corupție. Pedeapsa a fost pronunțată pentru comiterea infracțiunii de conflict de interese. La aceasta au mai fost aplicate următoarele:\n• respinge cererea procurorului privind desființarea înscrisurilor întocmite cu ocazia comiterii infracțiunii pentru care a fost trimis în judecată;\n• obligă inculpatul să plătească suma de 300 lei, reprezentând cheltuieli judiciare către stat;\n• dreptul de apel este de 10 zile de la comicarea copiei minutei pronunțată în ședință publică în data de 14.04.2017\n\nSergiu Bogdan este primarul PSD care, în cele două mandate, a pus pe butuci comuna Malaia căreia i-a oprit managementul pozitiv impus de fosta administrație condusă de Ion Moga și Gheorghe Vangu în anii 2004 – 2008.\n\nCondamnarea primită chiar în ziua Prohodului Paștelui a venit în urma trimiterii în judecată în anul 2015 a unui dosar de corupție. În comisia de Fond Funciar a primăriei Malaia au fost aprobate mai multe cereri ale Obștii Săliște de retrocedare terenuri pe raza comunei Malaia, Sergiu Bogdan fiind în acel timp președintele comisiei (în calitate de primar), vicepreședinte la Obștea Săliște și proprietar în cadrul obștii respective. Prin aceste decizii a intrat în litigiu cu Asociația Județeană a Vânătorilor și Pescarilor Sportivi (AJVPS) Vâlcea care deținea o păstrăvărie (păstrăvăria Săliște) și care l-a acuzat de conflict de interese. Fapt care a generat plângere penală din partea președintelui Ion Antonescu și deschiderea acestui dosar soluționat în Instanță în data de 14.04.2017.",
  "metadata": {
    "original_file": "Cozia_Info_0166.html"
  }
}