{
  "title": "FOTO. Noi informații de la operațiunea pompierilor din centrul Râmnicului. TREI PERSOANE au fost evacuate",
  "content": "Pentru a fi în afara oricărui pericol, pompierii vâlceni au evacuat trei persoane aflate în zona incidentului din centrul municipiului Râmnicu Vâlcea, acolo unde o conductă de gaze s-a fisurat în jurul orei 10.30. Detalii . \n\n Conducta de gaz a fost oprită, în scurt timp de la sosirea echipajelor de intervenție și nu mai există scurgeri de gaze. Echipa Distrigaz lucrează pentru remedierea situației. Pompierii vâlceni asigură măsuri de protecție a populației din zonă, precum și de prevenire și stingere a incendiilor la locul intervenției echipelor de specialitate ale DISTRIGAZ, până la remedierea totală a situației.",
  "metadata": {
    "original_file": "Gazeta_Valceana_0076.html"
  }
}