{
  "title": "Proiect pentru înființarea unui cabinet stomatologic în Bujoreni",
  "content": "Recent, Primăria Bujoreni a depus spre finanţare, prin FRDS, un proiect pentru înfiinţarea şi dotarea unui cabinet medical stomatologic în satul Bogdăneşti. Investiţia, ce se va ridica la suma de 245.219 lei, constă în achiziţia de echipamente şi dotări necesare unui cabinet stomatologic, iar principalul scop este acela de a asigura asistenţă medicală stomatologică cetăţenilor localităţii, precum şi îmbunătăţirea condiţiilor de sănătate în comunitate.\n\n“Lipsa unui cabinet stomatologic în localitate reprezintă o mare problemă pentru comunitate. Cetăţenii din Bujoreni sunt nevoiţi să se deplaseze în municipiul Râmnicu Vâlcea pentru astfel de probleme. Avem totuşi peste 5.000 de locuitori şi de aceea consider că înfiinţarea unui astfel de serviciu medical este imperios necesară. Am găsit oportunitatea de a depune acest proiect şi sper să obţinem şi finanţare într-un timp cât mai scurt. Oamenii vor putea beneficia astfel de consultaţii şi tratamente stomatologice. De asemenea, în cadrul proiectului se va derula şi o campanie de educaţie sanitară, în special pentru copii, şi vom distribui materiale privind igiena orală şi combaterea pandemiei COVID” - declară primarul comunei Bujoreni, Gheorghe GÎNGU.",
  "metadata": {
    "original_file": "Cozia_Info_0034.html"
  }
}