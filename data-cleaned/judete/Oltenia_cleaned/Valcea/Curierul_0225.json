{
  "title": "Am zis că ne apucăm de treabă pe Drumul Oaselor și ne ținem de cuvânt!",
  "content": "De astăzi, colegii de la RAJDP au început lucrările pe DJ 676 E – Drumul Oaselor. \n\n În prima fază, se va interveni pentru redarea circulației pe sectorul dintre Berbești și Copăceni, pe o lungime de 10 km. \n\n Se va defrișa zona, se vor decolmata șanțurile, se vor realiza reparații asfaltice și se va turna covor asfaltic pe zonele locuibile, iar unde trebuie să se circule cu viteză redusă, vom semnaliza zona astfel încât să se poată circula. \n\n În ultima ședință a CJ Vâlcea de vineri, 21 iunie, am alocat și primii bani (cca 2,6 milioane lei), pentru demararea acestor lucrări. \n\n Știu cât de important este drumul pentru vâlcenii din zonă și îmi doresc ca anul viitor să se poată circula în siguranță și pe acest drum. \n\n Drumul Oaselor – DJ 676 E se întinde pe o distanță de cca 25 km și face legătura între localitățile Berbești, Copăceni, Cernișoara și Popești.",
  "metadata": {
    "original_file": "Curierul_0225.html"
  }
}