{
  "title": "CJ Vâlcea - „A alocat fonduri și pentru echipa de fotbal din Costești”",
  "content": "„Am semnat astăzi, împreună cu primarul Toma Peștereanu, contractul de parteneriat, prin care Consiliul Județean va aloca 100.000 lei pentru susținerea performanței sportive a echipei de fotbal din Costești.\n\nAșa cum am procedat în cazul echipelor din Horezu sau Dăești, ne-am ținut de promisiune și am alocat fonduri și pentru echipa din Costești, care avea nevoie de acești bani pentru a-și continua parcursul în liga a 3-a.\n\nM-am bucurat să îi văd astăzi la antrenament pe jucătorii echipei, cărora le-am urat sănătate și multă baftă în campionat.\n\nNe dorim să sprijinim sportul în continuare și, în măsura în care bugetul ne va permite, vom mai aloca și alte fonduri.” A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0067.html"
  }
}