{
  "title": "FOTO: O nouă festivitate emoționantă la Arenele „Traian”. Recunoștință publică pentru aproape o sută de râmniceni",
  "content": "\n• numărul cuplurilor sărbătorite cu ocazia Nunții de Aur, în ultimii patru ani, a trecut de 500!\n\nMarți, 16 aprilie 2024, Complexul Arenele „Traian” din Râmnicu Vâlcea a găzduit prima ediție din acest an a festivităților „Nunta de Aur”. Cu acest prilej, 48 de cupluri de râmniceni au fost sărbătorite de Primăria Municipiului la aniversarea a 50 de ani de căsnicie.\n\nPrimarul Mircia Gutău i-a felicitat pe toți cei prezenți, a ciocnit cu fiecare dintre ei o cupă de șampanie și le-a înmânat Diploma de Fidelitate, o floare, dar și un premiu în valoare de 1.000 de lei sub formă de tichete valorice.\n\nTotalul cuplurilor aniversate în cele 13 ediții derulate în cursul acestui mandat a ajuns astfel la 538. De la debutul acțiunii, în anul 1999, 1.765 de perechi de râmniceni fiind sărbătorite de administrația locală.",
  "metadata": {
    "original_file": "Gazeta_Valceana_0367.html"
  }
}