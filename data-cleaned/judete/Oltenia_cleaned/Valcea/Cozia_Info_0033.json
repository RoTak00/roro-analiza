{
  "title": "Un nou segment din DJ 605 A, asfaltat în zona Berbești-Sinești!",
  "content": "Zilele trecute, un nou tronson din DJ 605 A a fost asfaltat, pe raza orașului Berbești.\n\nLucrările vin în completarea sectorului reabilitat în luna octombrie (1,5 km), în această localitate, și fac legătura cu segmentul de drum modernizat deja pe toată raza comunei Sinești.\n\n„În ultimii ani, cu fonduri din bugetul propriu al județului, am reușit să modernizăm cca 14 km din acest drum, care măsoară 34,5 km.\n\nVom continua cu lucrările de reabilitare pe acest drum județean, care pleacă din DN 67, de la Milostea, trece prin Mateești, Berbești, Sinești, Grădiștea, Livezi, până la limita cu județul Gorj.\n\nPentru că ne dorim modernizarea lui de la un capăt la altul, am pregătit documentații pentru a accesa bani europeni, imediat ce se vor deschide liniile de finanțare externă.” A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0033.html"
  }
}