{
  "title": "CÂTE MISIUNI au avut pompierii vâlceni în ultimele 72 de ore? Râmnicu Vâlcea și Drăgășani, „capete” de listă",
  "content": "Reprezentanții Inspectoratului pentru Situații de Urgență (ISU) „General Magheru” al judeţului Vâlcea ne-au informat că, în perioada 15 martie (ora 08.00) – 18 martie (ora 08.00), pompierii din cadrul celor opt subunități de intervenție ale inspectoratului au desfășurat 50 de misiuni. 34 dintre acestea au fost pentru acordarea măsurilor de prim ajutor și transportarea la unitățile sanitare a persoanelor cu afecțiuni medicale. Au mai fost patru misiuni pentru localizarea și lichidarea incendiilor, o misiune pentru protecția comunității și 11 misiuni pentru alte situații de urgență. Cele mai multe dintre acestea s-au desfășurat în municipiul Râmnicu Vâlcea. \n\n Tot în perioada analizată, echipajele SMURD au intervenit în 34 de cazuri pentru acordarea asistenței medicale de urgență, fiind asistate 38 de persoane. Echipajele operative au efectuat o misiune de recunoaștere în teren, în municipiul Drăgășani.",
  "metadata": {
    "original_file": "Gazeta_Valceana_0393.html"
  }
}