{
  "title": "A venit... IARNA! Unde ninge în Vâlcea la această oră",
  "content": "Reprezentanții Secției Drumuri Naționale Vâlcea ne-au pus la dispoziție informații și imagini din care se vede că, în partea de nord-vest a județului nostru, a sosit iarna. Un decor specific lunilor decembrie, ianuarie, februarie se poate întâlni acum în comuna Voineasa, la altitudini înalte, inclusiv pe drumul național ce duce spre Obârșia Lotrului. \n\n Drumarii au intervenit cu material antiderapant (nisip și sare). Stratul de zăpadă deja depus atinge 20-25 și chiar 30 de centimetri înălțime. Se estimează că în zonă va ninge și în noaptea care urmează.",
  "metadata": {
    "original_file": "Gazeta_Valceana_0363.html"
  }
}