{
  "title": "APAVIL anunță avarie la Păușești Măglași Peste 30 de străzi vor rămâne fără apă",
  "content": "Având în vedere necesitatea executării lucrărilor de remediere a pierderii de apă potabilă existentă pe rețeaua de distribuție apă potabilă, din PEHD D315 mm, din comuna Păușești Măglași, intersecția străzii Principală cu strada Primăverii, vă informăm că în data de 20.11.2024, în intervalul 9 00 – 17 00 , se va întrerupe furnizarea apei potabile la consumatorii existenți în comuna Păușești Măglași (tronson cuprins între Mănăstirea Sărăcinești și limita cu comuna Vlădeșt i). Vor fi afectați utilizatorii de pe străzile: Principală, DN64A , Primăverii, Chiciora, Rapsodiei, Armoniei, Satul Nou, Valea de Case, Coasta, Coasta Mare, Soarelui, Mutuligeștilor, Crinilor, Dealul Plesii, Drumul Pietrarilor, Industriei, Ulmețel, Solea, Vladului, Calea Mare, Doamnei, Castanilor, Viorelelor, Aleea Olănești, Cireșilor, Bălănești Vlăduceni, Liliacului, Teiului, Valea Viei, Doamnei și Poligonului.\n\nEchipele de intervenție ale APAVIL SA vor face eforturi susținute pentru scurtarea timpului necesar finalizării lucrărilor. La repunerea în funcțiune a sistemului, calitatea apei potabile poate fi influențată în zonele mai sus precizate. Pentru asigurarea parametrilor de potabilitate a apei din rețea, certificați prin buletine de analiză a apei în secțiunea de intervenție (înainte și după spălarea rețelei), se vor efectua purjări în zona respectivă și în zone adiacente în care există posibilitatea modificării parametrilor de potabilitate. Recomandăm consumatorilor afectați să lase să curgă cantitatea de apă necesară eliminării apei cu impurități produse ca urmare a întreruperii furnizării.\n\nCheltuielile ocazionate de cantitatea de apă eliminată vor fi suportate de către Apavil S.A. în urma unor solicitări scrise ale beneficiarilor sau telefonic, la dispeceratul societății (telefon 0350 802 160), confirmate de specialiștii societății noastre, cu respectarea prevederilor art. 252 al Regulamentului Serviciului de alimentare cu apă și de canalizare. Vă mulțumim pentru înțelegere!",
  "metadata": {
    "original_file": "Curierul_0061.html"
  }
}