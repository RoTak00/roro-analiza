{
  "title": "Voievodul Matei Basarab, comemorat la Ocnele Mari. Programul manifestărilor",
  "content": "Primăria Orașului Ocnele Mari, prin Casa de Cultură „Mircea Demetriade”, în parteneriat cu Universitatea Națională de Știință și Tehnologie – Politehnica București; Centrul de cercetare istorică, arheologie și patrimoniu „Gheorghe I. Brătianu”; Direcția Județeană pentru Cultură Vâlcea; Asociația „Historia Renascita”, organizează, în data de 27 aprilie 2024, un simpozion închinat Voievodului Matei Basarab la 370 (1654-2024) de ani de la trecerea în eternitate.\n\nSimpozionul se va desfășura conform următorului program:\n• Ora 12.00-12.45 – Slujba de pomenire la Biserica Sf. Nicolae, Slătioarele – Ocnele Mari;\n• Ora 13.00-13.15 – Conferință și lansare de carte „Viața și domnia lui Matei Basarab în date”, prof. dr. Florin Epure, Direcția Județeană pentru Cultură Vâlcea;\n• Ora 13.15-13.30 – Documente referitoare la Ocnele Mari din perioada lui Matei Basarab, Comunicare susținută de asist. univ. dr. Ovidiu Vasile Udrescu;\n• Ora 13.30-14.00 – Comunicări științifice susținute de studenți și masteranzi din cadrul Facultății de Teologie, Litere, Istorie și Arte, Centrul Universitar Pitești – Universitatea Politehnică București;\n• Ora 14.00-14.10 – Recital poetic Valentin Teodosiu din opera poetului Felix Sima;\n• Ora 14.10-15.00 – „Mercenari Balcanici în Oastea Țării Românești, sec XVII-XVIII”, Conferință și reconstituire istorică susținute de conf. univ. dr. Claudiu Ion Neagoe –Politehnica București și prof. Cătălin Draghici – Asociația Historia Renascita.",
  "metadata": {
    "original_file": "Gazeta_Valceana_0360.html"
  }
}