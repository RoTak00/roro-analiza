{
  "title": "FOTO: Rețeaua magazine Diana își extinde prezența în piață prin inaugurarea unui nou magazin",
  "content": "Cu o suprafață de 450 de metri pătrați, Magazinul DIANA Gura Ocniței (județul Dâmbovița) oferă o sortimentație variată, de peste 8000 de articole. Magazinul este situat pe str. Principală, nr. 107.\n\nClienții au la dispoziție o gamă extinsă de produse DIANA (carne proaspătă, produse și preparate din carne), pește și preparate din pește Pescăria Magic, o zonă generoasă de legume și fructe proaspete, produse alimentare și nealimentare care acoperă o mare diversitate de nevoi zilnice.\n\nNoul magazin dispune de un corner Hot Dog cu meniuri atrăgătoare și de un punct de plată a facturilor.\n\nMagazinul DIANA Gura Ocniței este cel de al doilea magazin din județul Dâmbovița, după cel din orașul Găești, iar mâine va fi inaugurat Magazinul DIANA Picior de Munte (Calea Târgoviște, nr. 220, sat Picior de Munte, comuna Dragodana, județ Dâmbovița).",
  "metadata": {
    "original_file": "Gazeta_Valceana_0362.html"
  }
}