{
  "title": "Constantin Rădulescu: \"Transalpina Ski Resort este o nouă provocare, chiar dacă fondurile sunt puține.\"",
  "content": "„Transalpina Ski Resort este un domeniu strategic în economia județului Vâlcea și, tocmai de aceea, îi voi acorda atenție și voi fi deschis întotdeauna oricărei idei de colaborare, mai ales când solicitările vin din partea administrațiilor locale.\n\nAstăzi, alături de primarii din Voineasa, Malaia și Vaideeni, de arhitectul-șef al județului și de directorul RAJDP, am avut o întâlnire de lucru, chiar la domeniului schiabil din Voineasa.\n\nAmenajarea unei noi pârtii de schi, precum și reabilitarea (prin reprofilare) a pârtiei de la segmentul telescaun sunt două obiective pe care le luăm în calcul, pentru a facilita accesul turiștilor în zona domeniului schiabil.\n\nEfortul financiar este unul considerabil, în scurt timp vom avea și planul acestei investiții, dar și primele simulări în ceea ce privește costul acesteia.\n\nEste o nouă provocare și, chiar dacă fondurile sunt puține, sunt convins că vom găsi soluții pentru a putea duce și această investiție la bun sfârșit.” A declarat, Constantin Rădulescu, Președintele Consiliului Județean Vâlcea!",
  "metadata": {
    "original_file": "Cozia_Info_0087.html"
  }
}