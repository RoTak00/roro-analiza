{
  "title": "Peste 3000 de șomeri, în Vâlcea",
  "content": "La sfârşitul lunii mai, rata şomajului înregistrat la nivelul AJOFM Vâlcea a fost de 2,10%. Numărul total de şomeri la finele lunii mai 2024 a fost de 3010 șomeri din care 1626 femei.\n\nDin totalul şomerilor înregistrati în evidențele AJOFM Vâlcea, 1858 sunt beneficiari de indemnizaţie de şomaj, iar 1152 sunt șomeri neindemnizați. În ceea ce privește mediul de rezidență, 1797 șomeri provin din mediul rural și 1213 sunt din mediul urban.\n\nȘomerii cu studii gimnaziale/fără studii/școală profesională au ponderea cea mai mare în totalul şomerilor înregistraţi în evidenţele AJOFM Vâlcea 1742 (57,87%), urmat de cei cu studii liceale/postliceale 1008 (33,49 %), iar 260 (8,64 %) au absolvit studii superioare.\n\nStructura șomerilor înregistrați pe nivel de ocupabilitate, stabilit prin profilare, se prezintă astfel: 292 persoane foarte greu ocupabile, 703 greu ocupabile, 1491 mediu ocupabile, iar 524 sunt persoane ușor ocupabile. Încadrarea într-o categorie de ocupabilitate se realizează ca urmare a activităţii de profilare a persoanelor înregistrate în evidenţele AJOFM.\n\nInformaţii detaliate despre structura şomajului la nivelul judeţului Vâlcea sunt afişate pe pagina de internet a AJOFM Vâlcea la adresa www.anofm.ro secțiunea “Agenția Județeană pentru Ocuparea Forței de Muncă Vâlcea/Comunicate de presă”.",
  "metadata": {
    "original_file": "Curierul_0243.html"
  }
}