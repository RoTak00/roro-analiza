{
  "title": "FOTO: Echipa de baschet a CN „Mircea cel Bătrân” Râmnicu Vâlcea, câştigătoare a Olimpiadei Naţionale – Etapa Judeţeană",
  "content": "Echipele de baschet băieţi din liceele vâlcene s-au luptat pentru câştigarea locului I la Olimpiada Naţională a Sportului Şcolar – Etapa Judeţeană. Concursul a avut loc joi, 15 martie 2018, în sala de sport a Colegiului Naţional „Alexandru Lahovari” din Râmnicu Vâlcea. În competiţie au intrat cele mai bune echipe de baschet băieţi din liceele din municipiul Râmnicu Vâlcea, dar şi din oraşele Drăgăşani, Horezu, Bălceşti şi Brezoi.\n\nÎn final, cea mai bună echipă de baschet băieţi la nivelul liceelor judeţene s-a dovedit a fi cea a Colegiului Naţional „Mircea cel Bătrân” Râmnicu Vâlcea. Băieţii antrenaţi de profesorii Mihai Maria şi Pîrjol Ionuţ au ocupat locul I şi s-au calificat în etapa zonală a Olimpiadei Naţionale a Sportului Şcolar, etapă ce va avea loc la Târgovişte în perioada următoare.",
  "metadata": {
    "original_file": "Gazeta_Valceana_0297.html"
  }
}