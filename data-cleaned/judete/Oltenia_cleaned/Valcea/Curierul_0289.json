{
  "title": "Transportul de călători din Râmnic, peste cel din Oradea și la câteva puncte distanță de locul 1, ocupat de Iași",
  "content": "\n• Compania ETA S.A. a mai primit un premiul foarte important pentru palmaresul companiei, în cadrul «Galei Ziua Cargo», desfășurat la Poiana Brașov\n\nPentru a treia oară, ETA S.A. a urcat pe podiumul premianților în categoria „Compania de transport de pasageri a anului 2024” la Gala Ziua Cargo, desfășurată în Poiana Brașov în cursul ultimului week-end. Compania locală responsabilă de transportul de călători în municipiul Râmnicu Vâlcea a urcat o poziție față de clasările la galele precedente (din 2019 și 2023), ocupând de data aceasta locul secund, la doar câteva puncte în urma câștigătoarei premiului întâi (Compania de Transport Public Iași) și înaintea societății Oradea Transport Local.",
  "metadata": {
    "original_file": "Curierul_0289.html"
  }
}