{
  "title": "Video. INCENDIU pe zeci de hectare! Arde vegetația uscată de lângă halda de steril Alunu",
  "content": "UP-DATE ora 19.50 \n\n Incendiul de la Alunu a fost lichidat. Au ars aproximativ 100 de hectare vegetație uscată și mărăciniș. Pompierii ISU Vâlcea au fost sprijiniți de lucrători din cadrul Serviciului Voluntar pentru Situații de Urgență (SVSU) Alunu.\n\nPompierii vâlceni intervin cu două autospeciale de stingere cu apă și spumă pentru stingerea unui incendiu produs la vegetație uscată, în perimetrul haldei de steril, în comuna Alunu.\n\nIncendiul a afectat circa 50 de hectare. Nu există pericol de propagare la locuințe. Nu sunt victime.",
  "metadata": {
    "original_file": "Gazeta_Valceana_0012.html"
  }
}