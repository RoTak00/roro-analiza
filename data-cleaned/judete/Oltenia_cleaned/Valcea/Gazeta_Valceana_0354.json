{
  "title": "ANGAJĂRI prin încadrare directă la ISU Vâlcea",
  "content": "Reprezentanții Inspectoratului pentru Situații de Urgență „General Magheru” al județului Vâlcea ne-au informat că, la nivelul unității, s-a demarat procedura de ocupare prin încadrare directă pentru opt posturi de execuție, după cum urmează:\n• un post de ofițer specialist I în cadrul Inspecției de Prevenire – Control și Activități Preventive;\n• un post de ofițer specialist II în cadrul Serviciului Comunicații și Tehnologia Informației;\n• un post ofițer I în cadrul Inspecției de Prevenire – Control și Activități Preventive;\n• un post de ofițer I în cadrul Serviciului Pregătire pentru Intervenție și Reziliența Comunităților;\n• un post de subofițer operativ principal în cadrul Inspecției de Prevenire – Control și Activități Preventive;\n• un post de subofițer tehnic principal la Compartimentul Financiar;\n• un post de subofițer administrativ principal la Secția de Pompieri Govora;\n• un post de subofițer tehnic principal la Serviciul Logistic.\n\n„Anunțurile de concurs au fost postate la avizierul unității, pe site-ul și au fost publicate pe portalul H.U.B. de servicii publice al M.A.I. – la secțiunea CARIERĂ M.A.I. La accesare, veți selecta județul de interes și veți putea afla toate detaliile privind condițiile pe care trebuie să le îndepliniți și pașii pe care trebuie să îi urmați pentru a putea participa la concurs. Pentru detalii suplimentare, puteți să apelați numărul de telefon 0250.748.201, interior 27.010/27.124, de luni până vineri, în intervalul orar 08.00-16.00” , au anunțat reprezentanții ISU Vâlcea.",
  "metadata": {
    "original_file": "Gazeta_Valceana_0354.html"
  }
}