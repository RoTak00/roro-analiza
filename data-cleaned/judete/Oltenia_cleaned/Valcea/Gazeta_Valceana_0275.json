{
  "title": "VÂLCEA - Vezi cine s-a înscris la concursurile pentru posturile de director școlar",
  "content": "28 de posturi de director/director adjunct a scos la concurs Inspectoratul Școlar Județean (ISJ) Vâlcea în această perioadă. Cei interesați să obțină un post de conducere în unitățile de învățământ din județ au putut să-și depună dosarele în perioada 30 iulie – 3 august 2018. Surprinzător, din cele 28 de posturi vacante, doar pentru 24 s-au depus candidaturi, în timp ce patru funcții nu au prezentat interes pentru profesori. Este vorba despre posturile de director adjunct al Școala Speciala Bistrița, director adjunct al Colegiului Național de Informatică „Matei Basarab” Râmnicu Vâlcea, director la Grădinița Cozia și director la Școala Gimnazială Stănești.\n\nÎn altă ordine de idei, pentru celelalte 24 de posturi nu există doi candidați pe post, competiția nefiind astfel acerbă. Candidații vor susține un interviu, în data de 10 august 2018, în fața unei comisii formate din inspectorul școlar general, un inspector de management și un inspector școlar ce va fi secretarul comisiei.\n\nIată care sunt cei 24 de candidați pentru posturile vacante de director sau director adjunct:",
  "metadata": {
    "original_file": "Gazeta_Valceana_0275.html"
  }
}