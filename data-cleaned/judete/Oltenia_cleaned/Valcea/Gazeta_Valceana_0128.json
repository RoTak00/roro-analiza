{
  "title": "DRUMARII LUCREAZĂ și în zi de sărbătoare. Circulația pe două drumuri naționale din județ se va desfășura cu dificultate",
  "content": "Miercuri, 20 noiembrie 2024, în ziua în care creștinii ortodocși îl prăznuiesc pe Sfântul Cuvios Grigorie Decapolitul, angajații Secției Drumuri Naționale (SDN) Vâlcea au programate lucrări în două localități din județ. Pentru desfășurarea acestor lucrări va fi nevoie de instituirea temporară a unor restricții de circulație rutieră, după cum urmează (în funcție de condițiile meteo):\n• Pe sectorul de drum DN 65C km 103+000 – km 106+000, pe raza comunei Oteșani , se lucrează la tăiere acostamente, între orele 08.00 – 16.00. Circulația rutieră se desfășoară pe jumătate din cale, fiind dirijată prin indicatoare rutiere și prin piloți de circulație.\n• Pe sectorul de drum DN 67B km 52+000 – km 56+000, pe raza comunei Grădiștea , se lucrează la tăiere acostamente, între orele 08.00-16.00. Circulația rutieră se desfășoară pe jumătate din cale, fiind dirijată prin indicatoare rutiere și prin piloți de circulație.",
  "metadata": {
    "original_file": "Gazeta_Valceana_0128.html"
  }
}