{
  "title": "FOTO/VIDEO: INVESTIȚII pentru viitorul Vâlcii! Aparatură nouă la Secția Neonatologie",
  "content": "La început de primăvară calendaristică, mai exact în data de 4 martie 2024, președintele Consiliului Județean Vâlcea, Constantin Rădulescu, a semnat un nou contract, în valoare de peste 250.000 lei, care prevede dotarea cu echipamente medicale a Secției de Neonatologie a Maternității din Râmnicu Vâlcea.\n\nPrin acest proiect se dorește îmbunătățirea programului de screening, cu ajutorul aparaturii medicale. Astfel, vor fi achiziționate:\n• două mixere de aer-oxigen (unul pentru sala de nașteri și unul pentru sala de operații cezariene);\n• un monitor semne vitale pentru sala de nașteri;\n• un monitor semne vitale pentru sala de operații cezariene;\n• ventilator de transport cu FiO2 reglabil 21-100%;\n• incubator de transport.\n\n„Semnăm un nou contract important pentru sănătatea vâlceană. Principalii beneficiari ai acestei noi investiții sunt nou-născuții. Mă bucur că, alături de colegii mei din Consiliul Județean, am reușit să avem noi fonduri pentru a investi și a dezvolta actul medical din Vâlcea” , a declarat Constantin Rădulescu, președintele Consiliului Județean Vâlcea.",
  "metadata": {
    "original_file": "Gazeta_Valceana_0412.html"
  }
}