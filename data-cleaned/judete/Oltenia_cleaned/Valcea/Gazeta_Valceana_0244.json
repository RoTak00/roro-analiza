{
  "title": "FOTO. Cornuri mucegăite în școlile din Vâlcea. Consiliul Județean ia atitudine!",
  "content": "Situație revoltătoare în școlile din județul Vâlcea. Mai mulți elevi au primit în ultimele zile cornuri mucegăite si riscă să se îmbolnăvească din cauza hranei pe care o primesc la clase. Acest lucru nu poate fi tolerat și așteptăm un punct de vedere al Direcției de Sănătate Publică Vâlcea cu privire la controalele făcute în școli până acum, la modul de livrare și depozitare al produselor primite de elevi prin programul “Laptele și cornul”.\n\nPentru început, conducerea Consiliul Județean Vâlcea a fost prima care a luat atitudine și se arată necruțătoare în ceea ce privește această situație.\n\n“Nu vom tolera nicio abatere la calitatea produselor si mergem chiar pana la reziliere. Am notificat clar firma in acest sens. Chiar daca vom rezilia programul nu se intrerupe. Directorii de scoli au persoana desemnata clar cu responsabilitatea preluarii produselor. Este inadmisibil sa ajunga astfel de produse la copii cand cineva din scoala chiar de asta ar trebui sa aiba grija. Inspectoratul Scolar ar trebui sa traga la raspundere pe cei care nu isi fac treaba si sa dispuna masuri prin care cei platiti pentru asta sa si faca datoria” – precizează Consiliul Județean Vâlcea.",
  "metadata": {
    "original_file": "Gazeta_Valceana_0244.html"
  }
}