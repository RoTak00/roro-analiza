{
  "title": "O investiție mult așteptată: „Asfalt pe Drumul Haiducilor!”",
  "content": "O investiție mult așteptată și ale cărei prime lucrări de pregătire a platformei drumului au creat disconfort, începe să se contureze zilele acestea prin turnarea primilor 2 km de asfalt, pe raza comunei Glăvile.\n\nEste vorba despre modernizarea DJ 677 A, drum care pornește din Șirineasa, traversează Pesceana, Glăvile, Amărăști, Crețeni și ajunge la Sutești (în DN 67B).\n\n\"Sperăm ca vremea să fie bună cu noi, să putem continua asfaltarea pe o distanță cât mai mare, astfel încât să putem diminua disconfortul creat localnicilor de praful din șantier.\n\nPentru modernizarea acestui drum, care măsoară peste 35 de km, CJ Vâlcea investește aproximativ 17 milioane euro.\" A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0038.html"
  }
}