{
  "title": "Prima generație de gimnaziu, prima școală vâlceană: Discovery Kids!",
  "content": "După un an în care concursurile școlare, cu profil uman, real sau sportiv, au adus foarte multe clasări pe podium pentru elevii Școlii Gimnaziale „Discovery Kids” din Râmnicu Vâlcea, confirmarea „oficială” a performanțelor remarcabile ale tinerilor de la unitatea de învățământ amintită a sosit odată cu publicarea rezultatelor la Evaluarea Națională.\n\nAstfel, după ce ani de zile a pregătit generații întregi de copii începând de la nivel preșcolar, în primul an cu absolvenți de clasa a VIII-a, viitorii liceeni ai Discovery Kids s-au clasat pe primul loc în topul școlilor vâlcene și pe locul 29 la nivel național! Media generală ce le-a adus concurenților de la Discovery această clasare la Evaluarea Națională a fost 9.21, disciplina Română contribuind cu un 9.38 iar Matematica cu un 9.03.\n\nExcelent rezultat obținut de școala privată vâlceană, o dovadă a muncii susținute bine făcute de fondatoarea unității de învățământ și a directoarei acesteia, profesoarele Laura Popescu și Cristina Preduca, alături de un colectiv de dascăli dedicați și de niște tineri remarcabili.",
  "metadata": {
    "original_file": "Curierul_0215.html"
  }
}