{
  "title": "Incendiu puternic la anexe gospodărești, într-o comună din județ. BUTELII evacuate. O MAȘINĂ a ars",
  "content": "Incendiul este lichidat. Au ars trei anexe gospodărești, cu suprafața de aproximativ 90 de metri pătrați, un autoturism și diverse bunuri. Au fost salvate casa de locuit și construcțiile învecinate. Cauza probabilă: scurtcircuit electric.\n\nPompierii vâlceni intervin la această oră (10.15) cu două autospeciale de stingere cu apă și spumă și o autospecială de intervenție rapidă, pentru stingerea unui incendiu izbucnit la o gospodărie din comuna Slătioara.\n\nLa sosirea pompierilor militari incendiul se manifesta prin ardere generalizată la mai multe anexe, iar în interiorul unei bucătării de vară se aflau și butelii, care au fost evacuate rapid, evitandu-se astfel producerea unei explozii.\n\nDatorită intervenției prompte și profesioniste a pompierilor militari vâlceni, incendiul a fost localizat în scurt timp de la sosirea acestora, fără a se extinde la construcțiile și proprietățile învecinate.\n\nNu sunt victime.În acest moment se lucrează la lichidarea incendiului și la înlăturarea efectelor negative ale acestuia.",
  "metadata": {
    "original_file": "Gazeta_Valceana_0018.html"
  }
}