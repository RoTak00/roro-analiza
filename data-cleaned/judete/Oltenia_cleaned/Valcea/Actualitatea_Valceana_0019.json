{
  "title": "Şcoala Gimnazială Nr. 5 Râmnicu Vâlcea aniversează 61 de ani de existenţă!",
  "content": "Școala Gimnazială nr.5 Râmnicu Vâlcea marchează vineri, 5 mai 2023, prin mai multe activități sportive, culturale și artistice excelența în educație, de-a lungul celor 61 de ani de existență. \n\n \n\n PROGRAMUL MANIFESTĂRILOR \n\n \n\n Ora 9.00 – CAMPIONII – activități sportive. \n\n Prin mișcare, joc și sport, dăm startul unei zile cu energie și voie bună, o zi în care cu toții vom fi campioni. Sport și prietenie! \n\n \n\n Ora 10.00 – 11.50. FLASH MOB \n\n Promovarea Ofertei Educaționale a școlii și mesaje de mulțumire adresate autorităților care ne-au sprijinit, de-a lungul anilor, în demersurile noastre. 300 de elevi pornesc din curtea școlii pe traseul Primăria Râmnicului – Inspectoratul Școlar într-un MARȘ al PRIETENIEI . \n\n \n\n Ora 12.00 – CONSILIUL PROFESORAL ONORIFIC \n\n Moment de suflet cu invitați speciali – Corul Seminarului Teologic Ortodox „Sfântul Nicolae” din Râmnicu-Vâlcea, dirijat de Arhid. Prof. Dr. Codruț – Dumitru Scurtu. \n\n \n\n „Întalnirea între generații”. Foşti şi actuali dascăli vor depăna amintiri și vor retrăi emoția revederii. \n\n \n\n Premiere profesori și elevi olimpici. Dascălii inimoși și dedicați, dar și elevii care au reprezentat cu cinste școala noastră la Olimpiadele Naționale vor fi premiați de conducerea școlii. Muncă și bucurie, seriozitate și împliniri. \n\n \n\n Green Fashion. Elevii școlii noastre vor urca pe scenă în ținute vestimentare inedite, pline de culoare, realizate din materiale reciclabile. O paradă a frumuseții și talentului. \n\n \n\n Arc peste timp. La finalul evenimentului va avea loc o prezentare a școlii noastre. Performanță, echipă, dăruire și renume.",
  "metadata": {
    "original_file": "Actualitatea_Valceana_0019.html"
  }
}