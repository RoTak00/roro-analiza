{
  "title": "Școala Mihai Eminescu Rm. Vâlcea, la ceas aniversar…De patru ori 10",
  "content": "Școala a fost înființată în anul 1984. Anul acesta împlinește 40 de ani de existență. O lungă perioadă de timp a fost cunoscută sub denumirea de Școala Gimnazială nr. 10. De mai bine de doi ani a devenit oficial Școala Gimnazială Mihai Eminescu Rm. Vâlcea. „În perioada care a urmat de la înființare a reușit prin profesionalismul și dăruirea cadrelor didactice să devină una dintre cele mai bune școli din județ. Performanța elevilor noștri, la concursuri și olimpiade este o carte de vizită, cu care ne mândrim” , declara directorul unității de învățământ, prof. Ovidiu Popa.\n\nEvenimentul va fi marcat alături de parteneri, dascăli, elevi, părinți, oficialități ale orașului, în 04 octombrie 2024, începând cu ora 11.00, la Cinematograful „Geo Saizescu” Rm. Vâlcea.",
  "metadata": {
    "original_file": "Curierul_0120.html"
  }
}