{
  "title": "Constantin Rădulescu: „Continuăm modernizarea drumurilor către stațiunile vâlcene!”",
  "content": "\"Kilometru cu kilometru, asfaltăm și drumul județean de la Ocnele Mari.\n\nÎmi doresc ca orașul Ocnele Mari, această perlă a județului Vâlcea, să revină în circuitul turistic așa cum trebuie. Noi ne facem datoria și punem la punct drumul județean care traversează această frumoasă stațiune.\n\nColegii de la RAJDP au început lucrările de la intersecția cu DN 67, din zona Copăcelu, iar în prezent se toarnă al doilea kilometru de asfalt pe DJ 650 (strada A.I.Cuza).\n\nVom continua lucrările pentru că ne dorim ca localnicii, dar și cei care aleg să viziteze stațiunea, să circule în condiții de siguranță.\n\nPe lângă această investiție, mai avem un proiect comun cu administrația locală din Ocnele Mari. Este vorba despre amenajarea unei baze de tratament și servicii, un proiect turistic care, odată finalizat, va contribui semnificativ la dezvoltarea orașului Ocnele Mari.\" A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0049.html"
  }
}