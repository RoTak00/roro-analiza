{
  "title": "Astăzi a avut loc slujba de resfințire a bisericii de lemn din satul Urși, Vâlcea",
  "content": "Peste 250 de ani de istorie în comuna Popești, din Vâlcea, cel mai frumos județ din România!\n\nDupă 10 ani în care, și cu ajutorul cetățenilor și a oamenilor de bine, s-a muncit la restaurarea bisericii de lemn din satul Urși, iată că astăzi a avut loc slujba de resfințire a lăcașului de cult.\n\nBiserica a fost construită în anul 1757 și este una dintre cele mai frumoase biserici - monument istoric din județul nostru, remarcându-se prin arhitectura deosebită și picturile viu colorate.\n\nM-am bucurat să fiu astăzi aici, într-un moment atât de important pentru viața comunității locale.\n\nO felicit pe doamna primar Aurora Măgură pentru implicarea în dezvoltarea localității, iar tuturor celor care au contribuit la restaurarea acestei biserici le transmit respectul meu și le urez multă sănătate. - Susține președintele CJ Vâlcea, Constantin Rădulescu.",
  "metadata": {
    "original_file": "Cozia_Info_0100.html"
  }
}