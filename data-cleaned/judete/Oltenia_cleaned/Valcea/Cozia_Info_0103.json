{
  "title": "Comunicat de presă privind lansarea proiectului „Construire piață – Comercializare pește și produse agroalimentare tradiționale în Oraș Călimănești, Județul Vâlcea”",
  "content": "U.A.T. ORAŞ CĂLIMĂNEŞTI anunță lansarea proiectului “ Construire piaţă - Comercializare peşte şi produse agroalimentare tradiţionale în Oraş Călimăneşti, Judeţul Vâlcea” , cod SMIS 135175, proiect selectat de Asociația Grupul Local de Pescuit „Lotru Olt Mijlociu”, în cadrul Programului Operațional pentru Pescuit și Afaceri Maritime 2014-2020, Prioritatea Uniunii Europene nr. 4 - Creşterea gradului de ocupare a forţei de muncă și sporirea coeziunii teritoriale, Măsura Nr. 3 - Generare de valoare adăugată produselor şi serviciilor locale de pescuit şi acvacultură.\n\nObiectivul general al proiectului îl reprezintă crearea condițiilor necesare creșterii economice, creării de locuri de muncă și incluziunii sociale în cadrul comunităților dependente de pescuit și acvacultură din Orașul Călimănești, prin construirea unei piețe pentru comercializarea peștelui și a produselor agroalimentare tradiționale.\n\nValoarea totală a proiectului este de 1.245.801,62 lei, din care valoarea totală eligibilă nerambursabilă 952.473,45 lei (din FEPAM 714.355,09 lei, respectiv din Bugetul Național 238.118,36 lei).\n\nDurata de implementare a proiectului este de 24 luni, respectiv până la data de 23.02.2023.",
  "metadata": {
    "original_file": "Cozia_Info_0103.html"
  }
}