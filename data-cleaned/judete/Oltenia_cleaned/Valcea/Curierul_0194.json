{
  "title": "Vara se numără dascălii – peste 200 de titulari și 163 suplinitori",
  "content": "\n• din 486 de candidați, doar patru au obținut nota maximă; după examenul de titularizare, peste 100 de participanți «n-au trecut clasa»\n\nRezultatele obținute de candidaţii care au susținut proba scrisă în cadrul concursului pentru ocuparea posturilor didactice din învățământul preuniversitar – sesiunea 2024 (înainte de înregistrarea contestațiilor) au fost publicate zilele trecute, pe pagina web dedicată, titularizare.edu.ro\n• Rata notelor peste 7 (șapte) obținute de candidații care au susținut proba scrisă este de 44,83% (217 candidați);\n• Procentul notelor între 5 și 6,99 este de 33,68% (163 candidaţi);\n• Procentul notelor între 1 și 4,99 este de 21,49% (104 candidați);\n• 4 candida ţi au obținut nota 10, iar 213 candidați au obținut note între 7 și 9,99.\n\nPentru susținerea probei scrise, în județul Vâlcea au fost prezenţi 486 de candidaţi din cei 632 de candidați înscrişi şi validaţi, la 43 de discipline. Două lucrări au fost anulate.\n\nContestațiile se depun la ISJ sau se transmit prin mijloace electronice, în zilele de 23 iulie, după afișarea rezultatelor, până la ora 21:00, respectiv 24 iulie, până la ora 12:00.\n\nRezultatele finale se afișează în data de 31 iulie.\n\nPentru angajarea pe perioadă nedeterminată (titularizare), candidații trebuie să obțină la proba scrisă minimum nota 7 (șapte), iar pentru angajarea pe perioadă determinată (suplinire), minimum nota 5 (cinci). Proba practică și inspecția la clasă s-au desfăşurat, conform calendarului de mobilitate, în perioada 28 mai-28 iunie.\n\nCadrul normativ care reglementează organizarea și desfășurarea concursului național unic de ocupare a posturilor/catedrelor didactice vacante/rezervate din învățământul preuniversitar, sesiunea 2024, precum și programele specifice pentru concurs sunt disponibile pe site-ul http://titularizare.edu.ro",
  "metadata": {
    "original_file": "Curierul_0194.html"
  }
}