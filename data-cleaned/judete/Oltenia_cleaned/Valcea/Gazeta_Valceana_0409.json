{
  "title": "FOTO: Veste nesperată din sudul județului! Pompierii l-au scos viu pe muncitorul îngropat sub un mal de pământ în apropierea primăriei",
  "content": "Ampla operațiune de salvare a doi muncitori care rămăseseră blocați sub un mal de pământ (unul dintre ei doar partial) pe raza comunei Sinești s-a încheiat (în jurul orei 16.20). Pompieri din cadrul Detașamentului de Pompieri Drăgășani și ai Stației de Pompieri Grădiștea, cu o autospecială de stingere cu modul de descarcerare, o autospecială de descarcerare, un container multirisc, un autocamion cu materiale de construcții, o ambulanță SMURD și două ambulanțe SAJ, s-au luptat contra cronometru pentru salvarea celor două persoane.\n\nMuncitorul care nu fusese acoperit de pământ a fost salvat, acum ajungând la spital pentru investigații, el având traumatisme toracice. Din fericire, deși a stat câteva zeci de minute de sub malul de pământ prăbușit (aproximativ 30 de minute), muncitorul acoperit în totalitate a fost scos cu semne vitale! El a fost predat cadrelor medicale prezente și ele la fața locului. Cei doi muncitori, alături de alți colegi, săpau un șanț în apropierea Primăriei comunei Sinești.\n\nVictima va fi transportată la Centrul de Primiri Urgențe al Spitalului Horezu de către o ambulanță SAJ cu traumatism membru inferior si traumatism toracic.",
  "metadata": {
    "original_file": "Gazeta_Valceana_0409.html"
  }
}