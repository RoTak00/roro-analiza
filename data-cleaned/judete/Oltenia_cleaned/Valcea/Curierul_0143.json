{
  "title": "Investim în școala vâlceană fiindcă ne dorim condiții bune de studiu pentru tinerii noștri",
  "content": "După ce, săptămâna trecută, am semnat contractul de furnizare a mobilierului specific pentru 28 de laboratoare de știință, astăzi, am semnat și contractul pentru dotarea cu materiale didactice a acestor laboratoare.\n\nPotrivit contractului, materialele didactice, în valoare de cca 376.600 euro, vor ajunge în unitățile școlare în cel mult 45 de zile și cuprind:\n\n– Sticlărie și ustensile de laborator; \n\n – Truse pentru chimie, biologie și pentru studiul fenomenelor fizice; \n\n – Eprubete, stative, tuburi sticlă, pensete, cleme, tăvi, lupe; \n\n – Termometre, ph-metre, balanțe electronice; \n\n – Microscoape optice școlare; \n\n – Mulaje plantă și corp uman, planșe și atlase.\n\nContractul pe care l-am semnat astăzi face parte din proiectul nostru major, în valoare de cca 7 milioane euro, ce cuprinde dotarea cu mobilier și echipamente digitale a unităților școlare din județul Vâlcea.",
  "metadata": {
    "original_file": "Curierul_0143.html"
  }
}