{
  "title": "Județul Vâlcea – șapte medii de 10 la română, zece la mate și una singură 10 pe linie, la Evaluarea Națională",
  "content": "Ministerul Educației a publicat în, 3 iulie, pe site-ul dedicat, evaluare.edu.ro, rezultatele obținute, înaintea soluționării contestațiilor, de absolvenții clasei a VIII-a, care au susținut probele Evaluării Naționale (25-27 iunie 2024). În urma evaluării lucrărilor, proporția candidaților din județul Vâlcea, cu medii mai mari sau egale cu 5 (cinci) este de 75,25% ( 1843 de candidați).\n\nUn singur candidat, elev al Colegiului Naţional “Matei Basarab”, a obţinut media generală 10. La proba de Limba și literatura română 7 candidați au obținut nota 10, iar la Matematică 10 candidați au obținut nota 10. R ezultatele finale vor fi afişate anonimizat marţi, 9 iulie 2024, după soluţionarea contestaţiilor.\n\nNu au existat situații de elevi eliminați din cauza unor tentative de fraudă, în județul Vâlcea.\n\nEvaluarea Națională a elevilor de clasa a VIII-a reprezintă modalitatea de evaluare sumativă externă a competențelor dobândite pe parcursul învățământului gimnazial. Media de admitere constituie criteriu pentru admiterea în învățământul liceal de stat.",
  "metadata": {
    "original_file": "Curierul_0217.html"
  }
}