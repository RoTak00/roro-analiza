{
  "title": "Președintele Uniunii Scriitorilor din România a plecat la Domnul",
  "content": "O veste tristă a venit în această seară de 23 martie 2024! Informația începe să fie confirmată de publicațiile centrale, astfel că, din păcate, ne vedem nevoiți să spunem că o nouă pierdere a venit peste cultura românească. Vâlceanul Nicolae Manolescu, președintele Uniunii Scriitorilor din România (USR), critic literar recunoscut, a trecut la Domnul. În această după amiază, la vârsta de 84 de ani, a încetat din viață după ce a suferit un stop cardiac. Era născut în Râmnicu Vâlcea în anul 1939. A fost elev al liceului Nicolae Bălcescu (actualul Colegiul Național „Alexandru Lahovari”).",
  "metadata": {
    "original_file": "Gazeta_Valceana_0388.html"
  }
}