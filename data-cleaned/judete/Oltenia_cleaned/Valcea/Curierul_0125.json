{
  "title": "Avarie!!! Maternitatea și Shopping City, 10 ore fără apă",
  "content": "Având în vedere necesitatea executării lucrărilor de remediere a pierderii de apă potabilă pe conducta de distribuție din PEHD D 400mm existentă pe bulevardul Nicolae Bălcescu, în data de 01. 10. 2024, între orele 11 00 – 21 00 , se va întrerupe furnizarea apei potabile la consumatorii existenți în Râmnicu Vâlcea pe strada Remus Bellu (Spitalul de Obstetrică și Ginecologie, Administrația Bazinală de Apă Olt, Agenția Județeană pentru Protecția Mediului, Bloc O1, Bloc O2, Bloc Stefiris SRL) și pe Bdul Nicolae Bălcescu (Shopping City, S.C Agrodor SRL, SC Valoris SRL, SC Rotakt SRL, SC RoTrans SRL și imobile).\n\nEchipele de intervenție ale APAVIL S.A. vor face eforturi susținute pentru scurtarea timpului necesar finalizării lucrărilor. Pentru asigurarea parametrilor de potabilitate a apei din rețea, certificați prin buletine de analiză a apei în secțiunea de intervenție (înainte și după spălarea rețelei), se vor efectua purjări în zona respectivă și în zonele adiacente în care există posibilitatea modificării parametrilor de potabilitate. Recomandăm consumatorilor afectați să lase să curgă cantitatea de apă necesară eliminării apei cu impurități produse ca urmare a întreruperii furnizării.\n\nCheltuielile ocazionate de cantitatea de apă eliminată vor fi suportate de către Apavil S.A. în urma unor solicitări scrise ale beneficiarilor sau telefonic, la dispeceratul societății (telefon 0350 802 160), confirmate de specialiștii societății noastre, cu respectarea prevederilor art. 252 al Regulamentului Serviciului de alimentare cu apă și de canalizare. Vă mulțumim pentru înțelegere!",
  "metadata": {
    "original_file": "Curierul_0125.html"
  }
}