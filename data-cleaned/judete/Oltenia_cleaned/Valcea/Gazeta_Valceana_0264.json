{
  "title": "Sindicalist din învățământ, despre unii primari din Vâlcea: “Sunt iresponsabili!”",
  "content": "Recent, în cadrul unei ședințe de la Prefectura Vâlcea, la care s-a luat în discuție problema decontării cheltuielilor pentru naveta cadrelor didactice din județul nostru, liderul Sindicatului Personalului din Învățământul Preuniversitar (SPIP) Vâlcea, Florin Popa (foto dreapta), i-a criticat dur pe unii primari care nu și-au achitat datoriile de foarte mult timp. El i-a catalogat pe edili ca fiind iresponsabili, mai ales că există primari în Vâlcea care nu au achitat niciodată naveta profesorilor.\n\n„Constat că avem același număr de primari, pe care eu îmi permit să-i consider iresponsabili, iar dacă termenul este dur pot spune că sunt neglijenți. Pentru că nu realizează că, ușor-ușor, profesorii nu vor mai merge în școlile respective și vor fi puși în situația de a nu avea profesori la școlile din comunele lor. Acest lucru ar duce la privarea de educație a unor elevi, ceea ce este destul de grav. Sunt anumite comune (Cernișoara, Berislăvești, Fârtățești, Făurești, Lăcusteni, Popești) care nu au plătit niciun leu până la ora actuală, niciodată” – a declarat liderul sindical Florin Popa.\n\nIată sumele datorate de primăriile menționate de sindicalistul din învățământ:",
  "metadata": {
    "original_file": "Gazeta_Valceana_0264.html"
  }
}