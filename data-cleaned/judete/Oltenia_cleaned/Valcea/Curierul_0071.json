{
  "title": "Construim încă o clădire nouă de spital, la Drăgoești!",
  "content": "În ședința Consiliului Județean de astăzi, am aprobat documentațiile unui nou proiect pe care dorim să-l implementăm pentru sănătatea vâlcenilor.\n\nEste vorba despre construirea unei clădiri pentru ambulatoriul Spitalului din Drăgoești, a doua clădire de spital pe care o construim la această unitate spitalicească.\n\nPentru realizarea acestui proiect, vom solicita o finanțare din fonduri europene, valoarea totală a investiției fiind de cca 2,5 milioane euro.\n\nNoua clădire va asigura spații adecvate pentru acces rapid la servicii medicale ambulatorii de calitate și va fi dotată, prin proiect, cu mobilier specific și echipamente medicale de ultimă generație.\n\nFacem încă un pas important pentru a le oferi pacienților cu probleme de sănătate mintală servicii de diagnostic și de tratament la cele mai înalte standarde.",
  "metadata": {
    "original_file": "Curierul_0071.html"
  }
}