{
  "title": "SCM CÂȘTIGĂ ÎNTR-O ATMOSFERĂ OSTILĂ LA TÂRGU JIU",
  "content": "SCM-ul a trecut peste sperietura primei reprize de la Târgu Jiu și câștigă în cele din urmă cu un scor consistent, păstrând locul 2 în Liga Florilor. 34-28 s-a terminat, după un 13-16 la pauză care pare a confirma spusele unora că vâlcencele se încălzesc mult prea greu. A fost meciul extremelor, care au marcat impreună 19 goluri, cap de listă Wollik cu 8 reușite. De Jong le-a acompaniat corespunzător, 7 goluri, în timp ce Foggea a avut în poartă un procentaj de 28%. Din păcate, Julia Maidhof și-a spart nasul, chiar în ultimul minut, prezența ei fiind incertă pentru meciul retur din preliminariile European League.",
  "metadata": {
    "original_file": "Curierul_0113.html"
  }
}