{
  "title": "70 de platani, simboluri de forță și continuitate pentru Chimcomplex, la Râmnicu Vâlcea",
  "content": "Cei 70 de ani de forță și continuitate pe care i-a atins Chimcomplex S.A. Borzești au fost marcați prin plantarea a 70 de platani, la Râmnicu Vâlcea, în incinta fostului combinat Oltchim, deținut acum de societatea omului de afaceri Ștefan Vuza.\n\n„Am transformat o alee obișnuită într-o oază verde, plantând 70 de platani – simbol al longevității și stabilității. Alături de aceștia, mulți alți arbori și arbuști au prins rădăcini, în speranța că viitorul verde al României va crește puternic și sănătos. Evenimentul nostru intern este cu atât mai important cu cât coincide cu cei șase ani care au trecut de la achiziția activelor Oltchim. A fost un moment care a înnobilat povestea Chimcomplex, chiar de Ziua Națională a României. Împreună cu colegii noștri din combinat, am plantat cu entuziasm speranță și responsabilitate” , au anunțat reprezentanții Chimcomplex.",
  "metadata": {
    "original_file": "Gazeta_Valceana_0081.html"
  }
}