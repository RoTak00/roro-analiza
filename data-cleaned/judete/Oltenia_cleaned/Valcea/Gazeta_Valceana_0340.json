{
  "title": "Tur de forță pentru CJCPCT Vâlcea în perioada 15-19 mai. Orchestra „Rapsodia Vâlceană” inaugurează Centrul Cultural Jiblea Nouă",
  "content": "Centrul Județean pentru Conservarea și Promovarea Culturii Tradiționale (CJCPCT) Vâlcea desfășoară, în perioada 15-19 mai 2024, următoarele evenimente culturale:\n• Salonul Românesc de Fotografie Târgu Jiu – Chișinău (15 mai, ora 17.00), la Biblioteca Județeană „Antim Ivireanul” din Râmnicu Vâlcea, în parteneriat cu CJCPCT Gorj. În cadrul evenimentului, Fanfara județeană „Constantin Brâncoveanu” a Consiliului Județean Vâlcea va susține un moment muzical. Dirijor: Petrișor Mirea;\n• Târgul meșterilor populari vâlceni, în perioada 17-19 mai 2024, în Scuarul „Mircea cel Bătrân” din centrul municipiului Râmnicu Vâlcea. Evenimentul este integrat complexului de manifestări „Zilele Râmnicului” 2024. Deschiderea oficială este programată pentru vineri, 17 mai 2024, la ora 11.00. Vor participa creatori populari și artizani vâlceni din domeniile: țesături, cusături, piese de port popular, jucării, opincărie, prelucrare piele, sculptură lemn, ceramică, artă decorativă, metaloplastie, artă rustică, icoane pictate pe sticlă, pictură pe lemn, artă decorativă, săpunărit, prelucrare/ împletituri materii vegetale (răchită, lavandă, cânepă, pănuși de porumb), podoabe/bijuterii;\n• Orchestra profesionistă „Rapsodia Vâlceană” va susține un concert de muzică populară, în data de 19 mai 2024, în intervalul orar 14.30-16.00, la Jiblea Nouă – Călimănești, cu prilejul inaugurării Centrului Cultural Jiblea Nouă. Evenimentul este integrat complexului de manifestări dedicate Zilelor orașului Călimănești.",
  "metadata": {
    "original_file": "Gazeta_Valceana_0340.html"
  }
}