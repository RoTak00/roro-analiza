{
  "title": "Cine vrea să trăiască mult trebuie să se mute la Vâlcea! Încă o locuitoare a municipiului reședință de județ a „spart” bariera de o sută de ani!",
  "content": "Vâlcea este județul în care locuiește al doilea cel mai vârstnic bărbat din Europa și cel mai vârstnic român. Detalii .\n\nRâmnicu Vâlcea, municipiul reședință de județ, are trei persoane care, au depășit anul acesta „bariera” vârstei de o sută de ani. Aceasta a treia persoană din Râmnicu Vâlcea, devenită centenară, a fost sărbătorită, săptămâna aceasta, la sediul primăriei municipiului. Este vorba despre Maria ZORICI, care, la vârsta de 100 de ani, și-a sărbătorit aniversarea alături de cei dragi, dar și împreună cu reprezentanții Primăriei Municipiului Râmnicu Vâlcea, care i-au oferit Diploma „Vârsta de Aur” și un premiu în valoare de 1.000 de lei.\n\n„Este cel de-al treilea centenar aniversat de administrația locală în cursul anului 2024. Totodată, conform unei alte tradiții locale, 47 de nonagenari au fost sărbătoriți cu ocazia intrării în Clubul Longevivilor, acestora urmând să li se alăture, într-un moment festiv organizat în cadrul sărbătorilor de sfârșit de an, alți 10 râmniceni cu vârste la fel de venerabile” , au anunțat reprezentanții Primăriei Râmnicu Vâlcea.",
  "metadata": {
    "original_file": "Gazeta_Valceana_0206.html"
  }
}