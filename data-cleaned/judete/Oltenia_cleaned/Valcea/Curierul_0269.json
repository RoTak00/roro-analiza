{
  "title": "Vom construi O CLĂDIRE NOUĂ, pentru Ambulatoriul de la Maternitate!",
  "content": "● Fonduri europene nerambursabile – Clădire nouă, cu trei etaje, în curtea Maternității \n\n ● Cabinete medicale, săli de așteptare moderne, aparatură medicală performantă\n\nAstăzi, am depus proiectul pentru o nouă investiție pe care o vom realiza, din fonduri europene, pentru SĂNĂTATEA vâlcenilor. \n\n Este vorba despre extinderea Ambulatoriului de la Maternitate, prin construirea unei noi clădiri cu 3 etaje, cu o suprafață de 1.270 mp, în care vor funcționa 8 cabinete medicale cu spații auxiliare. \n\n Proiectul, în valoare de aproape 5 milioane euro, mai cuprinde și dotarea cu mobilier și aparatură medicală de înaltă performanță: ecografe, aparate EKG, turn endoscopie digestivă și colonoscopie, monitoare funcții vitale etc. \n\n Pentru implementarea acestui proiect, vom accesa o finanțare europeană prin Programul Sănătate, astăzi fiind încărcate în platformă documentațiile în vederea obținerii finanțării. \n\n De asemenea, avem în licitație de proiectare, obiectivul de investiții ce cuprinde modernizarea în integralitate a clădirii Maternității vâlcene, în care vom investi cca 12 milioane euro din fonduri europene. \n\n Facem tot ce ține de noi, cu bună-credință, pentru ca vâlcenii să beneficieze de servicii medicale de înaltă calitate și adaptate nevoilor lor.",
  "metadata": {
    "original_file": "Curierul_0269.html"
  }
}