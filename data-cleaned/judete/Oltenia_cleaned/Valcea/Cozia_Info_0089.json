{
  "title": "Constantin Rădulescu: „Astăzi a fost inaugurat noul sediu al Centrului de Transfuzii Sanguine Vâlcea.”",
  "content": "Astăzi, 3 august 2021, a fost inaugurat noul sediu al Centrului de Transfuzii Sanguine Vâlcea, care, până acum, și-a desfășurat activitatea într-un spațiu impropriu din incinta Spitalului Vechi.\n\n„Acest demers a fost posibil prin realizarea unor ample lucrări de modernizare și recompartimentare a sediului fostei Policlinici cu Plată, imobil pe care l-am găsit într-un stadiu avansat de degradare.\n\nAm investit aici peste 1,8 milioane lei din bugetul propriu al județului și putem spune că, de astăzi, avem la Vâlcea unul dintre cele mai moderne centre de transfuzii sanguine din țară.\n\nLe mulțumesc colegilor mei și tuturor celor care au contribuit la realizarea acestui obiectiv de investiții, care înseamnă încă un pas în ceea ce privește creșterea calității serviciilor de sănătate oferite vâlcenilor.” A declarat, Constantin Rădulescu, Președintele CJ Vâlcea!",
  "metadata": {
    "original_file": "Cozia_Info_0089.html"
  }
}