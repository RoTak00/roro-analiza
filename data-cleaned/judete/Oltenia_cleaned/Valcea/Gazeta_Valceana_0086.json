{
  "title": "40 de vâlceni, asistați, în ultimele zile, de echipaje SMURD",
  "content": "Echipajele SMURD au intervenit, în ultimele zile, la nivelul județului Vâlcea, în 35 de cazuri pentru acordarea asistenței medicale de urgență, fiind asistate 40 de persoane. Pompierii vâlceni au efectuat două misiuni de recunoaștere în teren și au intervenit la alte opt situații de urgență pentru asigurarea măsurilor de prevenire și stingere a incendiilor la accidente rutiere, facilitarea accesului în locuință și pentru transportarea persoanelor supraponderale.\n\n„În continuare, salvatorii vâlceni rămân mobilizați 24 de ore din 24, 7 zile din 7, pentru gestionarea operativă a situaţiilor de urgenţă şi acordarea prim ajutorului persoanelor aflate în dificultate” , au oferit asigurări reprezentanții Inspectoratului pentru Situații de Urgență „General Magheru” al județului Vâlcea.",
  "metadata": {
    "original_file": "Gazeta_Valceana_0086.html"
  }
}