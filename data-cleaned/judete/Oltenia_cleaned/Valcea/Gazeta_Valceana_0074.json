{
  "title": "VICTIMA exploziei buteliei din această dimineață a ajuns la spital, cu arsuri de gradele I și II",
  "content": "În această dimineață de sâmbătă, 7 decembrie 2024, s-a produs o explozie la o butelie, neurmată de incendiu, în comuna Berislavesti. S-au deplasat la locul incidentului o autospecială de stingere cu apă și spumă (ASAS) din cadrul Detașamentului de Pompieri Râmnicu Vâlcea și o ambulanță SAJ. A fost anuntat și SVSU Berislăvești.\n\nÎn urma exploziei a rezultat o victimă cu arsuri de gradele I și II pe față și pe membrele superioare. Persoana rănită a fost transportată la Unitatea de Primiri Urgențe (UPU) a Spitalului Județean de Urgență din Râmnicu Vâlcea.",
  "metadata": {
    "original_file": "Gazeta_Valceana_0074.html"
  }
}