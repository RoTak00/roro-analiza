{
  "title": "Podul din zona Albulețu – Călimănești va fi reabilitat în totalitate",
  "content": "Primăria va demara lucrările de reabilitare a două poduri de pe raza orașului Călimănești. Strada Tudor Vladimirescu (punct Albulețu) și strada General Magheru (punct Buda).\n\nAflate într-o stare destul de avansată de degradare, stabilite prin expertizele realizate de către reprezentanții Consiliului Județean Vâlcea, cele două poduri vor fi reabilitate în totalitate (culei, radiere, susținere de maluri amonte și aval, calea de rulare, mână curentă, trotuare).\n\nLucrarea este demarată deja proiectul aflându-se în faza de finanțare și stabilire constructor (SEAP), urmând ca în câteva zile să înceapă lucrările. Banii sunt obținuți din fonduri guvernamentale – domeniul situații de urgență, suma alocată fiind de 10 miliarde lei vechi.",
  "metadata": {
    "original_file": "Cozia_Info_0149.html"
  }
}