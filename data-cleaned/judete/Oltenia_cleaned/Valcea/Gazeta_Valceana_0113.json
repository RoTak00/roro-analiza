{
  "title": "Se întrerupe alimentarea cu apă potabilă pe o stradă din sudul Râmnicului",
  "content": "Având în vedere necesitatea executării lucrărilor de remediere a pierderii de apă potabilă pe conducta de distribuție din PEHD D 200mm, la legătura hidrantului Dn100mm existent pe strada Stolniceni, în data de 28 noiembrie 2024 (joi), între orele 09.00-17.00, se va întrerupe furnizarea apei potabile la consumatorii existenți în Râmnicu Vâlcea, strada Stolniceni, din dreptul imobilului cu nr. 164 până la intersecția cu Colonia Nuci (partea dreapta de mers, direcția Râmnicu Vâlcea – Drăgășani) și la imobilele aflate între numerele 241 și 267 inclusiv (partea stângă de mers, direcția Râmnicu Vâlcea – Drăgășani).\n\n„Echipele de intervenție ale APAVIL SA vor face eforturi susținute pentru scurtarea timpului necesar finalizării lucrărilor. Pentru asigurarea parametrilor de potabilitate a apei din rețea, certificați prin buletine de analiză a apei în secțiunea de intervenție (înainte și după spălarea rețelei), se vor efectua purjări în zona respectivă și în zonele adiacente în care există posibilitatea modificării parametrilor de potabilitate. Recomandăm consumatorilor afectați să lase să curgă cantitatea de apă necesară eliminării apei cu impurități produse ca urmare a întreruperii furnizării. Cheltuielile ocazionate de cantitatea de apă eliminată vor fi suportate de către APAVIL SA în urma unor solicitări scrise ale beneficiarilor sau telefonic, la dispeceratul societății (telefon 0350.802.160) și confirmate de specialiștii societății noastre, cu respectarea prevederilor art. 252 al Regulamentului Serviciului de alimentare cu apă și de canalizare. Vă mulțumim pentru înțelegere!” , au anunțat reprezentanții Apavil SA.",
  "metadata": {
    "original_file": "Gazeta_Valceana_0113.html"
  }
}