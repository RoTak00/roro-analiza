{
  "title": "Magazine DIANA inaugurează magazinul din Potlogi, Dâmbovița, cel de-al 83-lea din rețea",
  "content": "Rețeaua de Magazine DIANA a deschis astăzi, 1 noiembrie, la ora 11:00, un nou magazin în Potlogi, județul Dâmbovița (Str. Constantin Brâncoveanu, nr. 72A), ajungând astfel la 83 de locații în România și continuând extinderea în zonele cu potențial de creștere.\n\nDeschiderea de la Potlogi aduce mai mult decât un spațiu modern de cumpărături. Clienții au fost întâmpinați cu prețuri prietenoase, oferte speciale și sute de surprize pregătite pentru a marca acest eveniment.\n\nCu o suprafață de aproximativ 500 mp și peste 8000 de produse (SKU) alimentare și nealimentare, noul magazin oferă locuitorilor acces la o sortimentație variată și completă, inclusiv produse din carne DIANA și pește din gama Pescăria Magic. Noua locație este concepută pentru a acoperi toate nevoile zilnice ale consumatorilor, aducându-le aproape sortimente variate la prețuri competitive.\n\n„Venim la Potlogi cu un magazin adaptat cerințelor locale și suntem încântați să le oferim locuitorilor un spațiu de cumpărături accesibil, modern și bine dotat. Creștem alături de comunitate și ne propunem să rămânem un partener de încredere pentru fiecare dintre clienții noștri,” a declarat Ramona Mutu, Director Operațional Magazine DIANA.\n\nNoul magazin oferă și facilități suplimentare, cum ar fi un terminal PayPoint pentru plata facturilor și a altor servicii, precum și un aparat RVM pentru colectarea PET-urilor – un pas concret în sprijinul comunității pentru un consum sustenabil.\n\nPentru confortul clienților, locația este dotată cu 20 de locuri de parcare și are un program de funcționare extins, de luni până duminică, asigurând accesibilitate și flexibilitate pentru vizitele la cumpărături.\n\nMagazine DIANA reprezintă o rețea românească de magazine, cu o tradiție de peste 33 de ani pe piața locală, ce oferă clienților o sortimentație variată pentru a acoperi toate necesitățile de zi cu zi, dar și o gamă extinsă de produse și preparate din carne DIANA. Cu peste 800 de angajați, rețeaua Magazine DIANA cuprinde 83 de magazine în județele: Vâlcea, Gorj, Dolj, Argeș, Olt și Dâmbovița.",
  "metadata": {
    "original_file": "Curierul_0084.html"
  }
}