{
  "title": "Au început lucrările! Biblioteca Județeană, HUB de competențe digitale!",
  "content": "Ne dorim ca Biblioteca Județeană „Antim Ivireanul” să fie atractivă pentru tinerii vâlceni și, tocmai de aceea, vom amenaja aici o terasă literară, dar și un Makerspace, un spațiu dinamic, educațional, dotat cu echipamente informatice de ultimă generație. \n\n În cadrul proiectului „Bibliotecile vâlcene, noi hub-uri de dezvoltare a competențelor digitale”, pentru care am accesat fonduri din PNRR, Biblioteca Județeană va beneficia de investiții în valoare de aproape 600.000 lei. Cu acești bani, se va realiza renovarea sălii de la etajul 1, urmând ca la finalul lucrărilor aceasta să fie dotată cu echipamente IT și mobilier specific. \n\n Astăzi, am dat ordinul de începere a lucrărilor de renovare, în valoare de 178.000 lei, cu o durată de execuție de 6 luni. Îi doresc spor la treabă constructorului și sper că lucrările vor fi realizate la termen și de bună calitate.",
  "metadata": {
    "original_file": "Curierul_0175.html"
  }
}