{
  "title": "Discovery Kids, vicecampioană națională U14!",
  "content": "Profesorii Alina Borța, Bogdan Pîntea și Marius Tanislav, împreună elevele lor de la Școala Gimnazială „Discovery Kids”, au reușit o superbă performanță în cadrul Olimpiadei Naționale a Sportului Școlar la fotbal fete, categoria U14. \n\n Denisa Ștefan, Thea Popa, Eliana Băjan, Ilinca Preduca, Andreea Barbu, Maria Balici, Ștefania Tanislav, Ștefania Birete, Ingrid Ticuță, Izabela Florescu și Carina Grigorescu, micile fotbaliste vâlcene care alcătuiesc o echipă de doar 6 luni (!!!) au reușit să obțină miercuri, la Constanța, medaliile de argint în cadrul competiției amintite, desfășurate cu motto-ul FRF „Împreună Suntem Fotbal” . \n\n Talentul și încrederea tinerelor fotbaliste au fost factorii care au convins părinții-sponsori că merită toate încrederea, sportivele beneficiind de o pregătire la Mamaia cu 5 zile înainte de competiție. Rezultatele s-au văzut, Discovery Kids fiind învinsă doar în finală, cu 1-0, de LPS Cluj. Golul victoriei ardelencelor a fost reușit în ultimul minut de joc. Ar mai trebui precizat că toată echipa adversarelor elevelor râmnicene face parte din reprezentativa României! \n\n O performanță remarcabilă pentru o școală privată vâlceană, care în acest an sărbătorește și prima promoție de copii absolvenți de gimnaziu!\n\nAdăugăm la final cuvintele pe care mândrul diriginte al clasei a VIII-a le-a postat după obținerea medaliilor de argint:",
  "metadata": {
    "original_file": "Curierul_0265.html"
  }
}