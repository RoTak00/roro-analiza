{
  "title": "Primăria Municipiului a dotat cu laptopuri două grădiniţe din Râmnic",
  "content": "Miercuri dimineaţa, primarul Mircia Gutău a vizitat grădiniţele cu program prelungit Nord II şi Ostroveni II, unde, ca urmare a solicitărilor făcute Primăriei Municipiului, au fost repartizate mai multe laptopuri destinate creşterii eficienţei procesului educativ al preşcolarilor.\n\nCu finanţare de la bugetul local, Grădiniţa Ostroveni 2 a primit 13 laptopuri, iar unitatea preşcolară din Nord – 10 astfel de microcalculatoare portabile, toate beneficiind de configurări specifice de top.\n\nPreocuparea Municipalităţii Râmnicului pentru asigurarea unor condiţii de studiu cât mai bune, precum şi pentru însuşirea celor mai noi tehnologii s-a manifestat şi în cursul anului trecut, când catedrele de informatică de la colegiile ”Mircea cel Bătrân”, ”Matei Basarab” şi ”Alexandru Lahovari” au fost dotate cu mai multe zeci de calculatoare de ultimă generație.",
  "metadata": {
    "original_file": "Actualitatea_Valceana_0035.html"
  }
}