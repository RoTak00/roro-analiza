{
  "title": "La Călimănești, încă două blocuri vor intra în reabilitare termică",
  "content": "Continuă reabilitarea blocurilor din stațiunea Călimănești - Căciulata, anul acesta Executivul și-a propus finalizarea a încă șase blocuri din totalul de 17. Până acum au fost finalizate 2 blocuri (zona Căciulata), unul în Călimănești pe starda Aurel Vlaicu, trei sunt în execuție (asoc. 2 vis a-vis de poliție) și la două s-a semnat contractul de execuție. Finanțarea pentru aceste blocuri a fost realizată prin fonduri guvernamentale, fonduri de la bugetul local și un procent suportat de locatari.\n\nSăptămâna trecută au mai primit ordin de începere a lucrărilor încă două blocuri, blocul CEC-ului din Calea lui Traian, nr. 463 și blocul din spate situat pe Aleea Platanilor, nr. 2 după cum a informat primarul Florinel Constantinescu: „Continuă eficientizarea energetică a blocurilor de locuințe, avem anul acesta cinci blocuri care vor fi finalizate până la sfârșitul lunii decembrie. Finanțarea pentru ele există și, așa cum am obișnuit pe toată lumea, nu vreau să pierdem un leu! Constructorii care lucrează acolo au înțeles că este obligatoriu să se încadreze în termene și, vor face acest lucru! Pentru blocul de la CEC și cel din spate am semnat contractul de execuție săptămâna trecută, cu o firmă din Constanța care urmează să se apuce de treabă într-un timp scurt și care are condiția să termine până la sfârșitul lunii decembrie 2021.” A declarat primarul orașului Călimănești.\n• Montarea unui sistem de iluminat inteligent pe scara blocului;\n• Schimbarea ușilor de la intrarea în bloc;\n• Schimbarea balcoanelor (la cerere) cu elemente din termopan;",
  "metadata": {
    "original_file": "Cozia_Info_0062.html"
  }
}