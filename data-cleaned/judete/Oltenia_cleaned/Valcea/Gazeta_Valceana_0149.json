{
  "title": "La Vlădești, cererile pentru reducerea obligațiilor bugetare scadente se depun până la 25 noiembrie 2024",
  "content": "De curând, reprezentanții Primăriei Vlădești au făcut cunoscut faptul că, în urma unei hotărâri de Consiliu Local, persoanele (fizice și juridice) care înregistrează debite la această primărie pot beneficia de prevederile OUG 107/2024. În concret, debitorii pot obține reducerea obligațiilor bugetare scadente la 31.08.2024 și anularea majorărilor și penalităților aferente. Persoanele interesate trebuie să depună solicitările scrise, la sediul Primăriei Vlădești, până la data de 25 noiembrie 2024.\n\n„Prin prezenta, vă comunicăm că, începând cu data de 31.102024, la propunerea domnului primar, a fost adoptată Hotărârea de Consiliu Local prin care debitorii comunei Vlădești pot beneficia de prevederile OUG 107/2024, modificată și completată ulterior, privind reducerea obligațiilor bugetare scadente la 31.08.2024 și anularea majorărilor și penalităților aferente, cu condiția ca solicitarea să fie depusă până la data de 25.11.2024 la Compartimentul de Taxe și Impozite Locale din cadrul primăriei localității Vlădești” , au anunțat reprezentanții Primăriei Vlădești.",
  "metadata": {
    "original_file": "Gazeta_Valceana_0149.html"
  }
}