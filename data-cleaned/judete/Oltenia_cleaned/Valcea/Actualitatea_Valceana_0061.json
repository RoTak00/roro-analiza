{
  "title": "„Muncim pentru drumuri și poduri județene bune și în 2022” – Afirmă Constantin Rădulescu, președintele CJ Vâlcea.",
  "content": "Zilele trecute, președintele Consiliului Județean Vâlcea, Constantin Rădulescu, s-a prezentat în Comuna Mihăești, unde se pregătește asfaltarea unei noi zone a DJ 647. \n\n \n\n Chiar dacă bugetul CJ nu corespunde tuturor nevoilor și ambițiilor conducerii județene, președintele a asigurat că va continua să investească în ritm susținut în acest an. Constantin Rădulescu afirmă: “Am aflat și o veste bună: se vor deschide liniile de finanțare europeană, pe Programul Operațional Regional, ceea ce înseamnă că vom putea moderniza mai multe drumuri județene, de la un capăt la altul. \n\n \n\n DJ 646 Băbeni – Frâncești – Tomșani – Costești – Mănăstirea Arnota sau DJ 676 Cerna – Copăceni – Lăpușata – Roșiile – Tetoiu – Bălcești (care este și cel mai lung drum din județ) sunt doar două drumuri pentru care avem pregătite proiecte, care vor fi depuse pe acest program de finanțare. \n\n \n\n Până când vom reuși să luăm bani europeni, kilometru cu kilometru, vom asfalta drumurile județene și vom interveni acolo unde este nevoie urgent de reabilitare.” \n\n Sursa: gazetavalceana.ro",
  "metadata": {
    "original_file": "Actualitatea_Valceana_0061.html"
  }
}