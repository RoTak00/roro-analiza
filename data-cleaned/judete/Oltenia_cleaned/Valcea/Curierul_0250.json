{
  "title": "Categoria orașe, PNL versus PSD: 5 la 5",
  "content": "\n• la nivel de județ, PSD – 55; PNL – 32 și 2 independenți (susținuți de PNL)\n\nLa alegerile locale din 9 iunie, două partide și-au disputat supremația în județul Vâlcea, cel puțin în ceea ce privește funcția de primar și președinte CJ. Este vorba de PSD și PNL. În schimb, USR- PMP-Forța Dreptei și AUR rămân jucătorii de rezervă din consiliile locale și vor întra în echipa celui care negociază mai bine. Au fost și surprize, unele chiar neașteptate în câteva localități.\n\nAșadar: la Drăgășani, oamenii au votat, după ani buni de supremație a PSD-ului, pe liberalul Costinel Stoica. Băbeni: Ștefan Bîzîc, de la PNL, l-a spulberat pe reprezentantul PSD-ului, obținând cu 1000 de voturi peste primarul în funcție, Ștefan Bogdan.\n\nLa Băile Govora, mișcarea făcută de Mihai Mateescu, de a candida de la PSD, i-a asigurat o victorie «chinuită» în fața liberalului Radu Bărăscu, căruia i-au mai lipsit mai puțin de 140 de voturi pentru a «lua» Primăria.\n\nBerbeștiul i-a revenit tot unui social democrat, urmat îndeaproape de reprezentantul PNL;\n\nLa capitolul surprize s-a încadrat și localitatea Păușești-Măglași, unde liberalul Alexandru Dediu a pierdut în favoarea lui Ion Radi de la PSD, precum și Bărbătești, unde primarul de peste 20 de ani de la PSD- Constantin Bănacu a cedat în fața lui Bogdan Păunei de la PNL, la o diferență de doar 66 de voturi! La fel și Costești, unde Vasile Borăscu de la PNL a ieșit în fața social democratului Toma Peștereanu. \n\n Cu toate aceste surprize de ambele părți, în cele din urmă, PSD a câștigat în acest mandat 55 de primari, în timp ce PNL are 34 de primari.",
  "metadata": {
    "original_file": "Curierul_0250.html"
  }
}