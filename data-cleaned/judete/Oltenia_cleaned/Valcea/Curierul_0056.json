{
  "title": "Asfaltăm la Runcu!",
  "content": "Fiindcă vremea ține cu noi lucrăm pe mai multe drumuri județene.\n\nAstăzi, am fost prezent pe drumul județean care duce la Runcu, unde colegii de la RAJDP asfaltează un tronson important, chiar de la intersecția cu DJ 703 L, la Fedeleșoiu.\n\nÎn această zonă, drumul avea probleme de stabilitate și a fost nevoie de lucrări de compactare și de reabilitare a rigolelor. Vom interveni și în alte zone și vom continua asfaltarea, kilometru cu kilometru, astfel încât să avem și acest drum modernizat.\n\nTotodată, cu fonduri de la Guvern, lucrăm și pe DJ 703 L, mini-centura ocolitoare a Râmnicului – așa cum îmi place mie să îi spun.\n\nPentru anul viitor, avem un program îndrăzneț și pregătim noi lucrări de modernizare pe drumurile județene.",
  "metadata": {
    "original_file": "Curierul_0056.html"
  }
}