{
  "title": "A fost finalizată Grădinița cu program prelungit din orașul Brezoi",
  "content": "Grădinița cu program prelungit din orașul Brezoi a fost inaugurată în luna septembrie a anului 2019. Este realizată prin Programul Național de Dezvoltare Locală, suma totală a finanțării 27 miliarde lei vechi plus TVA. Construită în centrul orașului pe vechiul amplasament al centralei termice de lângă căminul de nefamiliști.\n\n„Am pus în funcțiune noua grădiniță, au fost finalizate ultimele lucrări de amenajare exterioară (închidere gard și placare cu piatră). În rest locul de joacă este finalizat, avem și centrala termică care a fost pusă în funcțiune” a declarat Robert Schell, primarul orașului Brezoi.\n\nGrădinița va găzdui trei grupe a câte 25 de copii, organizați în trei clase și trei dormitoare. La acestea se adaugă vestiare, cabinet medical, toalete cu spălător și loc de joacă. Programul de funcționare 8.00 – 17.00.",
  "metadata": {
    "original_file": "Cozia_Info_0127.html"
  }
}