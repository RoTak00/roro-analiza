{
  "title": "Clădire „comunistă”, modernizată pentru protecția socială din județul Vâlcea.",
  "content": "În județul Vâlcea, Consiliul Județean administrează câteva clădiri construite în perioadă comunistă, clădiri reabilitate de CJ Vâlcea, fie cu fonduri din bugetul propriu, fie cu fonduri europene.\n\nPrintre acestea se află: Școala Populară de Arte și Meserii Râmnicu Vâlcea, reabilitată complet în anul 2019; Căminul de la Măciuca, modernizat în anul 2020; Policlinica cu Plată, reabilitată și ea anul acesta; Complexul de Servicii Comunitare din Râmnicu Vâlcea, obiectiv de investiții inaugurat astăzi, 15 septembrie.\n\nAproximativ 1,6 milioane de euro, fonduri europene, au fost investite într-un spațiu modern, de care vor beneficia, anual, peste 200 de copii cu probleme speciale din județul Vâlcea.\n\nComplexul funcționează în subordinea DGASPC Vâlcea și este destinat, în principal, furnizării de servicii sociale de îngrijire și recuperare medicală pentru copiii cu dizabilități.\n\nPrin finalizarea acestui obiectiv de investiții, vom putea oferi condițiile de care aceștia au nevoie, fiind un pas important pentru creșterea calității serviciilor de asistență socială. A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0071.html"
  }
}