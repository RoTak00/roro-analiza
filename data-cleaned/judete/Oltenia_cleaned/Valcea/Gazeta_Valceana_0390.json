{
  "title": "„Hai să fim colegi”. Un jandarm își caută partener",
  "content": "Reprezentanții Inspectoratului de Jandarmi Județean Vâlcea au anunțat că a fost scos la concurs un post de subofițer operativ principal, cu specializarea conductor câine de serviciu. Angajarea se va face prin încadrare directă din sursă externă și rechemare în activitate (cadre militare). Înscrierile se fac până la data de 3 aprilie 2024, ora 16.00, inclusiv în zilele nelucrătoare. Documentele necesare dosarului de recrutare trebuie transmise scanate în format .pdf, la adresa de email a unității: .\n\n„Recrutarea constă în susținerea unei probe practice, cu caracter eliminatoriu, între 16 și 19 aprilie, și susținerea unui test scris – tip grilă, pe data de 20 aprilie 2024. Informații privind locul și ora desfășurării probei vor fi comunicate ulterior pe platforma . Candidații trebuie să aibă vârsta de minimum 18 de ani, să posede cetățenia română și domiciliul în România, să fie absolvenți de studii medii cu diplomă de bacalaureat, să fie apți din punct de vedere medical, fizic și psihologic. Anunțul complet, împreună cu mai multe detalii, precum condițiile ce trebuie îndeplinite, formularele și modelele documentelor constitutive ale dosarului de recrutare, informații referitoare la probele de concurs, tematica și bibliografia, pot fi găsite pe site-ul și pe site-ul Inspectoratului de Jandarmi Județean Vâlcea, la secțiunea Carieră ( ”, a anunțat IJJ Vâlcea.",
  "metadata": {
    "original_file": "Gazeta_Valceana_0390.html"
  }
}