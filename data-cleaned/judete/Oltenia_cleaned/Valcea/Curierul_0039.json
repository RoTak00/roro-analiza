{
  "title": "Comuna Drăgănești din județul Olt găzduiește, de astăzi, Magazinul DIANA cu numărul 86",
  "content": "Astăzi, 10 decembrie 2024, rețeaua de Magazine DIANA a deschis porțile unei noi locații, de această dată în Drăgănești, județul Olt. Acest magazin reprezintă un pas important în extinderea rețelei și în consolidarea prezenței sale în regiune.\n\nCu o suprafață de peste 450 mp, noul magazin este proiectat pentru a oferi locuitorilor din Drăgănești o experiență de cumpărături modernă și produse proaspete, mereu la îndemână. Sortimentația diversificată cuprinde peste 8000 de articole alimentare și nealimentare, toate selecționate cu grijă pentru a satisface nevoile zilnice ale locuitorilor. De la carne proaspătă și preparate din carne DIANA, la pește și produse din pește din gama Pescăria Magic, gama variată reflectă angajamentul rețelei de a aduce mai aproape de clienți produse proaspete, de calitate, la prețuri corecte. În completarea acestei oferte, magazinul pune la dispoziție legume și fructe proaspete, produse lactate, panificație, băuturi și o gamă diversificată de produse de uz casnic și igienă.\n\n„Deschiderea Magazinului DIANA din Drăgănești este mai mult decât o simplă extindere a rețelei noastre; este un semn al respectului și al angajamentului nostru față de comunitățile locale, fie ele urbane sau rurale. Credem cu tărie că fiecare client, indiferent de locul în care trăiește, merită acces la aceleași produse proaspete și de calitate. Ne dorim să devenim un partener de încredere pentru fiecare familie din Drăgănești, oferindu-le o experiență de cumpărături adaptată nevoilor lor ”, a declarat Ramona Mutu, Director Operațional.\n\nNoua locație dispune de 10 locuri de parcare și de un terminal PayPoint pentru plata facturilor și a altor servicii, venind astfel în sprijinul comunității locale. De asemenea, un aparat RVM amplasat la intrare permite colectarea PET-urilor, susținând inițiativele ecologice și încurajând obiceiuri de consum sustenabil.\n\nProgramul de funcționare, de luni până vineri între 07:00-21:00, sâmbătă între 07:00-20:00 și duminica între 07:00-18:00, este adaptat stilului de viață al comunității locale, asigurând accesibilitate maximă.\n\nMagazinele DIANA sunt o rețea românească de magazine, cu o tradiție de peste 33 de ani pe piața locală, ce oferă clienților o sortimentație variată pentru a acoperi toate necesitățile de zi cu zi, dar și o gamă extinsă de produse și preparate din carne DIANA. Cu peste 800 de angajați, rețeaua Magazine DIANA cuprinde 86 de magazine în județele: Vâlcea, Gorj, Dolj, Argeș, Olt și Dâmbovița.",
  "metadata": {
    "original_file": "Curierul_0039.html"
  }
}