{
  "title": "FOTO: Elevi din Cehia şi Olanda au vizitat Primăria Râmnicu Vâlcea",
  "content": "Primăria municipiului Râmnicu Vâlcea a fost luni la amiază gazda câtorva zeci de elevi, însoţiţi de profesori, din Liberec – Cehia, Almeere – Olanda şi de la Şcoala ”Take Ionescu”, implicaţi în Proiectul Erasmus ”Keep fit & be healthy”, derulat în perioada 2017 – 2019. Oaspeţii au fost primiţi de primarul Mircia Gutău şi de viceprimarii Carmen Preda şi Eusebiu Veţeleanu, care au apreciat scopul general al proiectului şi le-au urat să se bucure de zilele petrecute în Râmnicu Vâlcea. Printre obiectivele urmărite de participanţi se numără dezvoltarea competenţelor elevilor prin educaţie non-formală în timpul activităţilor desfăşurate în aer liber, combaterea obezităţii, promovarea unui comportament sănătos şi a unui stil de viaţă sănătos, promovarea sportului şi activităţilor în aer liber şi dezvoltarea unor abilităţi cum ar fi disciplina şi respectul prin intermediul sportului.",
  "metadata": {
    "original_file": "Gazeta_Valceana_0289.html"
  }
}