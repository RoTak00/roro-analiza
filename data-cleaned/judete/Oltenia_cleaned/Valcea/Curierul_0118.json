{
  "title": "Digitalizare Spitalul Mihăești: Investiție de 1 Milion de Euro",
  "content": "Muncim zi de zi, pentru atingerea obiectivului nostru, acela de a avea cele mai moderne spitale din regiune.\n\nAstăzi, am semnat contractul de finanțare pentru un nou proiect pe care îl vom realiza, cu fonduri europene, la Spitalul Mihăești.\n\nEste vorba despre investiții în sistemul informatic și în infrastructura digitală a spitalului, prin dotarea cu echipamente hardware și aplicații software inovative.\n\nValoarea totală a proiectului este de aproape 1 milion de euro, termenul de implementare fiind de 12 luni.\n\nOdată finalizat, acest proiect va contribui semnificativ la creșterea eficienței și calității serviciilor medicale oferite de Spitalul din Mihăești, reducând birocrația și asigurând o mai bună gestionare a datelor și optimizarea fluxurilor de lucru.\n\nComponentele principale ale proiectului sunt: \n\n – Echipamente hardware pentru îmbunătățirea rețelelor de comunicații: laptopuri, monitoare, tablete destinate sectorului medical, imprimante, scanere multifuncționale și servere pentru aplicații; \n\n – Implementarea și/sau îmbunătățirea software-ului clinic: portal medical pentru pacienți și medici, aplicație mobile pentru medici și asistente, componente software pentru imprimarea automată a brățărilor de identificare a pacienților, modul dosar îngrijire pacient etc. \n\n – Implementarea și/ sau îmbunătățirea software-ului suport: sistem informatic pentru managementul documentelor, (incluzând registratură și arhivare electronică), portal informațional, modul pentru monitorizarea infrastructurii hardware și software, contabilitate bugetară etc.",
  "metadata": {
    "original_file": "Curierul_0118.html"
  }
}