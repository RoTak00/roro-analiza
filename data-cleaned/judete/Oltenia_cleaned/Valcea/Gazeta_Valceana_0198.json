{
  "title": "Moara construită de Constantin Brâncoveanu va fi redată circuitului turistic. Aceasta încă poate produce mălai!",
  "content": "Moara Mănăstirii Horezu este un obiectiv despre care Constantin Rădulescu, președintele Consiliului Județean Vâlcea, a declarat că va fi redat circuitului turistic, începând cu anul 2025. Această moară a fost construită de Constantin Brâncoveanu în anul 1720 și a fost funcțională până în anul 2007. Când va fi redată circuitului turistic, moara va putea produce, din nou, mălai.\n\n„Ne-am propus să funcționeze în continuare și, tocmai de aceea, noi, Consiliul Județean Vâlcea, am alocat banii necesari restaurării acesteia și vom aloca fonduri inclusiv pentru sursa de apă. Este o bucurie pentru mine și mă gândesc cu emoție la cei care vor veni nu doar să viziteze acest obiectiv turistic, ci să vadă și modul în care se făcea mălaiul acum sute de ani. Abia aștept să pot veni la Mănăstirea Horezu, să mănânc o mămăligă făcută de maicile de aici, cu mălai produs de moara construită de Sfântul Constantin Brâncoveanu” , a declarat, optimist, președintele Constantin Rădulescu.",
  "metadata": {
    "original_file": "Gazeta_Valceana_0198.html"
  }
}