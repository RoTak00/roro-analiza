{
  "title": "Grav accident rutier În localitatea Tomșani, DN 67, o persoană decedată",
  "content": "Azi dimineață, la ora 07:47, a fost activat Planul Roșu de intervenție iar după sosirea primelor echipaje si evaluarea medicală a pasagerilor la un accident produs în comuna Tomșani, a fost dezactivat, la ora 07:57.\n\nS-au deplasat de urgență la locul evenimentului forțe din cadrul Detașamentului de Pompieri Râmnicu Vâlcea, Punctului de Lucru Horezu și Stației Grădiștea, cu două autospeciale de stingere cu modul de descarcerare, o autospecială de descarcerare, o autospecială pentru transport personal și victime multiple și două ambulanțe SMURD, precum și mai multe echipaje SAJ. \n\n Echipajele operative sosite la fața locului au constatat că în evenimentul rutier au fost implicate un autoturism (1 persoană încarcerată) și un autocar (51 de minori și 5 adulți). \n\n Persoana încarcerată a fost extrasă cu celeritate de Pompieri, dar din nefericire, a fost declarată decedată. \n\n Pasagerii din autocar au fost evaluați medical (2 minori cu atac de panică și șoferul cu escoriatii). Soferul și un minor au fost transportați la spital. \n\n Pompierii militari au asigurat și măsuri de prevenire și stingere a incendiilor.\n\nDin păcate un adult și 4 minori transportati la spital iar soferul autoturismului, un tanar de 22 de ani, a decedat la locul accidentului.\n\nAutocarul implicat în accident era plin cu copii de la Liceul Horezu, care abia plecaseră într-o excursie.",
  "metadata": {
    "original_file": "Curierul_0241.html"
  }
}