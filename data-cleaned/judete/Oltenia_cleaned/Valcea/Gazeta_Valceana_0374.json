{
  "title": "Spovedanie, Sfântul Maslu și vorbe bune pentru beneficiarii Centrului de bătrâni din Scundu",
  "content": "Cu binecuvântarea Înaltpreasfințitului Părinte Varsanufie, Arhiepiscopul Râmnicului și în contextul Anului omagial, dedicat pastorației și îngrijirii bolnavilor, preoții din cadrul Cercului Pastoral Orlești, al Protoieriei Drăgășani, au desfășurat activități duhovnicești adresate beneficiarilor Centrului de bătrâni din localitatea Scundu.\n\nÎngrijirea bolnavilor şi curăţirea de păcate au fost accentuate încă din Vechiul Testament prin îndemnul de a cerceta pe bolnavi: „Nu te teme a cerceta pe bolnavi, că pentru aceste fapte vei câştiga iubirea” (Ecclesiastul VII, 37), iar Sfântul Evanghelist Matei mărturiseşte că Domnul Iisus Hristos „a scos duhurile rele cu cuvântul şi pe toţi cei bolnavi i-a vindecat, ca să se împlinească ceea ce s-a spus prin Isaia proorocul, care zice: Acesta neputinţele noastre a luat şi bolile noastre le-a purtat” (Matei VIII, 16-17). Astfel, luând seama la cuvintele Sfintei Scripturi, în data de 31 martie, a fost administrată beneficiarilor Centrului de bătrâni din localitatea Scundu, lucrarea videcătoare a Bisericii – Taina Sfântului Maslu, alături de Taina Spovedaniei și de dialoguri duhovnicești.",
  "metadata": {
    "original_file": "Gazeta_Valceana_0374.html"
  }
}