{
  "title": "Premiu important pentru Vuza. Vezi unde și ce a câștigat!",
  "content": "Unul dintre cei mai importanți afaceriști ai României, Ștefan Vuza, a primit un premiu din partea unei semnificative reviste de profil economic. După cum se știe, Vuza este proprietarul Chimcomplex, companie ce deține fostul combinat Oltchim din Râmnicu Vâlcea. Redăm integral comunicatul Chimcomplex referitor la premiu și eveniment.\n\nȘtefan Vuza, Președintele Chimcomplex S.A. Borzești a fost premiat pentru „Cea mai semnificativă realizare din industria chimică românească” la Gala Premiilor Leaders to Watch organizată de publicația Business Review.\n\nGala i-a onorat pe cei mai inovatori și dedicați lideri ai României pentru rezultatele companiilor pe care le conduc și care demonstrează rezistența și angajamentul neclintit față de excelență. Premiul a fost ridicat de către Georgiana Stavarache, director de Comunicare. Aceasta a vorbit în discursul de mulțumire despre calitățile de lider pe care dl. Vuza le imprimă echipei noastre zi de zi. Ștefan Vuza este un exemplu de lider care rămâne pe baricade și insistă până se fac și mai multe lucruri bune pentru România. Echipa noastră nu știe ce înseamnă „nu se poate” sub conducerea lui și pentru aceasta suntem mândri pentru fiecare premiu pe care îl primește, mai ales că „Toți suntem unul!” – cum spune sloganul nostru intern. Seara a fost marcată și de debutul inițiativei editoriale „Leaders to Watch”, evidențiind realizările semnificative ale liderilor care au influențat profund diverse sectoare din România. Felicitări, Vuza Stefan și tuturor câștigătorilor care mișcă România în direcția bună și cresc business-ul românesc zi de zi!",
  "metadata": {
    "original_file": "Gazeta_Valceana_0338.html"
  }
}