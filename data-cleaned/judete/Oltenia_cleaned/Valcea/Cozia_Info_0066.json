{
  "title": "Constantin Rădulescu: „Investim în dotarea ISU Vâlcea.”",
  "content": "„Respect și fonduri pentru eroii noștri de fiecare zi!\n\nDin respect pentru pompierii vâlceni, cei care asigură intervenții atunci când viața oamenilor este pusă în pericol, investim în dotarea ISU Vâlcea.\n\nÎn cadrul unei vizite pe care am efectuat-o astăzi la sediul ISU, am putut vedea ultimele achiziții realizate cu fonduri de la Consiliul Județean.\n\nEste vorba despre două bărci cu motor, care vor fi folosite în scopul unor intervenții rapide și eficiente, pentru salvarea de vieți omenești, animale și bunuri.\n\nTot pentru salvarea de vieți, urmează să se achiziționeze un UTV dotat cu rezervor de apă și remorcă (pentru intervenții în mediul muntos), dar și un sistem video complet de monitorizare a situațiilor de urgență din județul Vâlcea, dotări pentru care CJ Vâlcea a alocat, la ultima rectificare bugetară, suma de 380.000 lei.\n\nLa vizita de azi, am avut bucuria să o revăd pe Nova, o femelă ciobănesc german, singurul câine pe care inspectoratul îl are pregătit să ajute la intervenții în cazul producerii unor cutremure sau în alte situații când este nevoie să caute supraviețuitori.” A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0066.html"
  }
}