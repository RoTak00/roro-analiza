{
  "title": "89 de primari vâlceni, alături de consilierii locali, au depus jurământul. Acum, la treabă!",
  "content": "În 28 octombrie 2024, s-au încheiat ședințele de constituire a consiliilor locale din județul Vâlcea. La acestea au fost prezenți în teritoriu, din partea Instituției Prefectului Județul Vâlcea: prefectul Mihai Oprea, subprefecții Florentina Călin și Victor Stănculescu, șeful Serviciului Juridic din cadrul instituției prefectului, Alina Ciobotoiu și personal din cadrul instituției. Printre ultimele constituite au fost consiliile locale, din localitățile: Ocnele Mari, Nicolae Bălcescu și Mihăești, unde primarii și consilierii locali au depus jurământul, în cadrul ceremoniilor oficiale.\n\nAșadar, în perioada 22-28 octombrie 2024, președintele Consiliului Județean Vâlcea, Constantin Rădulescu, consilierii județeni, 89 de primari vâlceni și consilieri locali au depus jurământul, în cadrul ceremoniilor de învestire, debutând în mandatul 2024-2028. Acum, toată lumea la treabă!",
  "metadata": {
    "original_file": "Curierul_0089.html"
  }
}