{
  "title": "Hramul Catedralei Arhiepiscopale din Râmnic. „Sărbătoarea Aducerii în Oltenia a moaștelor Sfântului Ierarh Calinic de la Cernica”",
  "content": "Arhiepiscopia Râmnicului cinstește în mod deosebit Ocrotitorul Eparhiei și ctitorul Catedralei Arhiepiscopale din Râmnicu Vâlcea, în perioada 16-19 mai 2024, la Sărbătoarea Aducerea în Oltenia a moaștelor Sfântului Ierarh Calinic de la Cernica. Manifestările prilejuite de prăznuirea Sfântului Ierarh Calinic de la Cernica se vor desfășura după următorul program:\n• Joi, 16 mai , la ora 16.00, se va desfășura Simpozionul Național „Pastorația bolnavilor, chemare la înnoirea vieții în Hristos”, la Sala Gherasim Arhiepiscopul din cadrul Centrului Cultural Sfântul Ierarh Antim Ivireanul;\n• Sâmbătă, 18 mai , la ora 16.00, va avea loc Concertul „Te slăvim, pe Tine, Părinte!”, susținut de către Corala „Sfântul Antim Ivireanul” a Catedralei Arhiepiscopale, la Sala Gherasim Arhiepiscopul din cadrul Centrului Cultural Sfântul Ierarh Antim Ivireanul. \n\n Tot sâmbătă, 18 mai , începând cu ora 17.00, va fi săvârșită Slujba Privegherii.\n• Duminică, 19 mai , va fi săvârșită Sfânta Liturghie începând cu ora 9.30, pe scena amenajată în apropierea Catedralei Arhiepiscopale.\n\nSărbătoarea Aducerea în Oltenia a moaștelor Sfântului Ierarh Calinic de la Cernica a fost introdusă în calendarul Mitropoliei Olteniei, începând cu anul 2014, la inițiativa Înaltpreasfințitului Părinte Irineu şi cu binecuvântarea Preafericitului Părinte Daniel, Patriarhul Bisericii Ortodoxe Române, rememorând prezenţa în Oltenia pentru o săptămână (28 aprilie – 5 mai 2012) a sfintelor moaşte ale Sfântului Ierarh Calinic, Ocrotitorul Eparhiei Râmnicului.",
  "metadata": {
    "original_file": "Gazeta_Valceana_0339.html"
  }
}