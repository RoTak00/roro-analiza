{
  "title": "VÂLCEA - REZULTATE EVALUARE NAŢIONALĂ: 17 elevi au luat media 10, iar 484 au luat peste 9,00",
  "content": "Rezultate bune obţinute de absolvenţii clasei a VIII-a din judeţul Vâlcea la examenul de Evaluare Naţională. Din cei 2.828 de elevi care au susţinut probele, 17 elevi au obţinut media 10, iar 484 de elevi au luat medii între 9,00 şi 9,99. De asemenea, între 8,00 – 8,99 s-au înregistrat 627 de medii.\n\nDin păcate, au fost destul de mulţi elevi care nu au învăţat nici măcar pentru media 5. Mai exact, nu au obţinut medie de trecere nu mai puţin de 546 de elevi.\n\nAcestea sunt rezultatele parţiale la Evaluarea Naţională, azi şi mâine urmând a fi înregistrate contestaţiile, iar rezultatele finale vor fi anunțate sâmbătă, 27 iunie.",
  "metadata": {
    "original_file": "Gazeta_Valceana_0220.html"
  }
}