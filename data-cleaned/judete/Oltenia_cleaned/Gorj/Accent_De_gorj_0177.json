{
  "title": "Echipamentele de protecție pentru mineri - Accent In Gorj",
  "content": "Angajații Sucursalei Miniere din cadrul Complexului Energetic Oltenia vor beneficia de echipamente de protecție, abia către finalul iernii.\n\n\n\n În luna februarie ar trebui să fie furnizată încălțămintea de protecție cu talpă antiderapantă. \n\n Pantofii pentru mineri vor avea bombeu metalic și lamelă antiperforație, categoria S3. \n\n În momentul de față abia a fost finalizată documentația pentru licitație și urcată pe SEAP.\n\n\n\n Abia la finalul lunii ianuarie 2025 se va lua o decizie cu privire la societatea care va furniza produsele solicitate de către salariații din cadrul carierelor miniere ale Complexului Energetic Oltenia. \n\n\n\nConform companiei, încălțămintea de protecție este obligatorie și necesară pentru asigurarea securității și sănătății lucrătorilor din cadrul Sucursalei Miniere, iar cantitatea solicitată este de 4.997 de perechi.",
  "metadata": {
    "original_file": "Accent_De_gorj_0177.html"
  }
}