{
  "title": "Prins la volan, cu o alcoolemie de 0,97 miligrame/litru - Accent In Gorj",
  "content": "În noaptea de 8 spre 9 decembrie 2024, polițiști din cadrul Secției 1 Poliție Rurală Târgu Jiu au identificat în trafic un bărbat, de 36 de ani, din Bălești, în timp ce ar fi condus un autoturism pe DN 67 B Bălești, având o alcoolemie de 0,97 miligrame/litru alcool pur în aerul expirat.\n\nBărbatul a fost condus la Secția UPU a Spitalului Județean de Urgență Târgu Jiu, fiindu-i recoltate mostre biologice de sânge în vederea stabilirii cu exactitate a alcoolemiei.\n\nDe asemenea, s-a sabilit că autoturismul condus de acesta figura în evidențe ca având inspecția tehnică periodică expirată, fapt pentru care a fost sancționat contravențional conform O.U.G. 195/2002 cu amendă în valoare de 1.485 de lei, totodată fiind dispusă măsura complementară a reținerii certificatului de înmatriculare.",
  "metadata": {
    "original_file": "Accent_De_gorj_0213.html"
  }
}