{
  "title": "Noi medici la spitalul din Cărbunești",
  "content": "Spitalul de Urgență Târgu-Cărbunești anunță organizarea unui concurs pentru ocuparea, pe perioadă nedeterminată, a două posturi de medic rezident în ultimul an, specialitatea Anestezie și Terapie Intensivă, în cadrul Secției ATI. Cei interesați trebuie să prezinte diploma de licență în domeniul medicină, specializarea medicină generală, precum și ordinul de confirmare ca medic rezident. Dosarele de concurs se pot depune la Spitalul de Urgență Târgu-Cărbunești până la data de 8 ianuarie 2025, ora 15:00. Proba scrisă va avea loc pe 16 ianuarie 2025, iar proba clinică/practică va fi susținută pe 21 ianuarie 2025. Tematica și bibliografia pot fi consultate la avizierul unității sau pe pagina de internet a spitalului. \n\n I.I.",
  "metadata": {
    "original_file": "Gorjeanul_0178.html"
  }
}