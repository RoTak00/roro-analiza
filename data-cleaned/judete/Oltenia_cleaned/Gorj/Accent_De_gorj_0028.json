{
  "title": "Premii date de polițiștii gorjeni elevilor din școli și licee - Accent In Gorj",
  "content": "La nivelul Inspectoratului de Poliție Județean Gorj – Biroul Siguranța Școlară, a avut loc premierea elevilor câștigători ai Concursul național de creație virtuală „Vocea ta e soluția”, faza județeană. Evenimentul a fost organizat în cadrul Campaniei pentru creșterea gradului de conștientizare în ceea ce privește necesitatea asigurării unui climat optim de siguranță în mediul școlar ,,Tăcerea e tot violență. Vocea ta e soluția.”.\n\n\n\n Concursul s-a adresat elevilor din clasele a VI-a, a VII-a , respectiv elevilor din clasele a IX-a și a XI-a, fiind desfășurat între echipe mixte (fete și băieți) formate din minimum trei și maximum șase elevi pe nivel de clasă. Temele centrale au fost ,,Prevenirea și combaterea violenței școlare” și ,,Prevenirea și combaterea traficului și a consumului de substanțe interzise”.\n\n\n\n Școala Gimnazială „Constantin Brâncuși” din Târgu Jiu a obținut locul I, la fel Colegiul Național ,,Spiru Haret” din municipiu, care s-a remarcat și pe plan național, acolo unde a urcat pe podium. \n\n\n\n\n\n Premiile au fost oferite de Corpul Național al Polițiștilor – Consiliul Teritorial Gorj și Confederația Națională pentru Antreprenoriat Feminin – Sucursala Gorj.",
  "metadata": {
    "original_file": "Accent_De_gorj_0028.html"
  }
}