{
  "title": "Sute de procese pentru creșterea pensiilor din minerit - Accent In Gorj",
  "content": "Sute sute de procese pentru creșterea pensiilor din minerit și sectorul energetic. Mii de salariați au plecat prin pensionare în ultimii 3 ani de la Complexul Energetic Oltenia.\n\n\n\n Nu toată lumea a primit decizii de pensionare corespunzătoare. Prin urmare au existat contestații depuse la instanțele de judecată. Sunt contestate deciziile de pensionare și se solicită recalcularea pensiei. \n\n De asemenea, sunt procese în care parte este Complexul Energetic Oltenia pentru eliberarea documentelor necesare sau în alte tipuri de spețe. \n\n\n\nDoru Crăete, fost angajat al Complexului Energetic Oltenia în cadrul Termceontralei de la Rovinari, a precizat că numai din partea Asociației pensionarilor din minerit și energie sunt peste 300 de procese. Alte sute de procese sunt din partea sindicatelor sau sunt acțiuni individuale.",
  "metadata": {
    "original_file": "Accent_De_gorj_0009.html"
  }
}