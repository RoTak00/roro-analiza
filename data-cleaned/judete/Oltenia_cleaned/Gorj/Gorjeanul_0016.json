{
  "title": "Prelungiri de mandate la conducerea parchetelor din Gorj",
  "content": "Consiliul Superior al Magistraturii a adoptat, ieri, decizii importante pentru justiția din Gorj, prelungind delegările pentru trei procurori din județ în funcții de conducere.\n\nAstfel, Cătălin Constantin Bîjnea va continua în funcția de procuror șef al Secției judiciare la Parchetul de pe lângă Tribunalul Gorj, Vlad Horațiu Bîrsescu va rămâne prim procuror la Parchetul de pe lângă Judecătoria Motru, iar Ramona Costaiche va ocupa în continuare funcția de prim procuror adjunct la Parchetul de pe lângă Judecătoria Târgu Jiu. \n\n „Secţia pentru procurori a Consiliului Superior al Magistraturii a hotărât prelungirea delegării în funcția de procuror șef Secție judiciară la Parchetul de pe lângă Tribunalul Gorj a domnului BÎJNEA CONSTANTIN CĂTĂLIN, procuror în cadrul acestei unități de parchet, începând cu data de 19.02.2025, până la ocuparea funcției prin numire, în condițiile legii, dar nu mai mult de 6 luni. \n\n Secţia pentru procurori a Consiliului Superior al Magistraturii a hotărât prelungirea delegării în funcția de prim procuror la Parchetul de pe lângă Judecătoria Motru a domnului BÎRSESCU VLAD HORAȚIU, prim procuror adjunct la Parchetul de pe lângă Judecătoria Târgu Jiu, începând cu data de 19.02.2025, până la ocuparea funcției prin concurs sau examen, în condițiile legii, dar nu mai mult de 6 luni. \n\n Secţia pentru procurori a Consiliului Superior al Magistraturii a hotărât prelungirea delegării în funcția de prim procuror adjunct la Parchetul de pe lângă Judecătoria Târgu Jiu a doamnei COSTAICHE RAMONA, procuror în cadrul acestei unități de parchet, începând cu data de 19.02.2025, până la revenirea titularului pe post, dar nu mai mult de 6 luni”, potrivit CSM. \n\n Cei trei procurori dețin aceste funcții din august 2024. Deciziile au fost luate cu unanimitate de voturi. \n\n I.I.",
  "metadata": {
    "original_file": "Gorjeanul_0016.html"
  }
}