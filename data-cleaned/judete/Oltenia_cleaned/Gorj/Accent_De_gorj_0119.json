{
  "title": "Polițiștii de penitenciare, din nou în stradă! - Accent In Gorj",
  "content": "Membrii Federației Sindicatelor din Sistemul Penitenciar si angajați din cadrul Penitenciarului Tg-Jiu au ieșit în stradă astăzi protestând asupra modului în care Guvernul României gandeşte a promova OUG ce reglementează salarizarea în anul 2025.\n\nAceștia refuză să mai efectueze muncă suplimentară ca urmare a intenției guvernului de a diminua salariile și veniturile acestora.\n\nPentru personalul din sistemul de apǎrare, ordine publicǎ și siguranță națională urmeazǎ o nouǎ perioadǎ dificila, aceea a tăierilor masive din salarii. \n\n Personalul este nemulțumit ca va pierde următoarele drepturi:\n• sporul Bairaktar cu valoare netă aproximativa între 800-1000 de lei la agenți și între 1000-1300 lei la ofițeri\n• sporul pentru munca in repaus săptămânal și sărbători legale în cuantum între 800-1000 de lei pentru agenți și între 1200-1300 lei la ofițeri\n• plata muncii suplimentare care poate atinge suma de 1000 de lei\n• voucherul de vacanță în cuantum de 1600 lei.\n\nPolițiștii de penitenciare au aproximativ un milion de ore suplimentare efectuate si aproximativ 100.000 de zile de concediu de odihna neacordate la nivel de sistem în anul 2024. \n\n Protestele vor continua la penitenciarele din întreaga țară",
  "metadata": {
    "original_file": "Accent_De_gorj_0119.html"
  }
}