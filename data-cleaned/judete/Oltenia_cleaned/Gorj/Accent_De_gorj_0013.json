{
  "title": "Tabără de vară la Turcinești - Accent In Gorj",
  "content": "Primarul comunei Turcinești, Ion Dijmărescu, vine cu inițiative îndrăznețe pentru anul 2025. Primul obiectiv privește revitalizarea școlii din satul Cartiu.\n\n\n\n Această școală are o semnificație specială nu doar pentru el, ci și pentru comunitate, fiind prima instituție de învățământ construită în comună. Cu toate acestea, școala a fost părăsită de peste 15 ani și lăsată în paragină după ce a rămas fără elevi. \n\n\n\nPrimarul Dijmărescu spune că starea clădirii s-a degradat semnificativ în timp, iar transformarea ei într-un afterschool, nu e cea mai potrivită soluție. Ideal ar fi să devină o tabără de vară.\n\n\n\n „Doresc să redau această clădire comunității printr-un proiect care să aducă valoare și utilitate. Taberele de vară sunt o oportunitate excelentă pentru copii să se dezvolte, să se bucure de natura din zona noastră și să participe la activități educațional-culturale” , a mărturisit primarul.\n\nAutoritățile locale sunt optimiste în legătura cu derularea acestui proiect și spera ca prin implicarea comunităților locale să reînvie spiritul educațional al acestei școli.",
  "metadata": {
    "original_file": "Accent_De_gorj_0013.html"
  }
}