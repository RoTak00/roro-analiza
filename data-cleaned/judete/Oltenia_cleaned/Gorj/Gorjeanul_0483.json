{
  "title": "Consiliul Județean Gorj face angajări",
  "content": "Consiliul Județean Gorj organizează concurs de recrutare pentru ocuparea unei funcții publice de execuție vacante. Concret, este vorba de un post de consilier, clasa I, gradul profesional principal, la Ghişeul unic de eficiență energetică, Serviciul Unitatea judeţeană pentru monitorizarea serviciilor comunitare de utilităţi publice, programe naționale și deservire, Direcţia buget, finanțe, monitorizare servicii comunitare de utilități publice, proiecte și programe naționale din aparatul de specialitate al Consiliului Județean Gorj. \n\n Candidații trebuie să aibă studii universitare de licență absolvite cu diplomă de licență sau echivalentă în domeniile: inginerie civilă, ingineria instalaţiilor, arhitectură, inginerie electrică/energetică, administraţie publică, ştiinţe juridice, ştiinţe economice și cel puțin 5 ani vechime în specialitatea studiilor. \n\n Dosarele de concurs se depun la sediul Consiliului Județean Gorj până la data de 4 noiembrie 2024. \n\n Proba scrisă a fost programată pentru 14 noiembrie, ora 13:00, la sediul Consiliului Județean Gorj. Postul este pe perioadă nedeterminată. \n\n De altfel, săptămâna trecută, Consiliul Județean a organizat concurs pentru ocuparea unui alt post de consilier, clasa I, gradul profesional debutant, la Compartimentul evidență primară și gestiune bunuri, Serviciul financiar-contabilitate și protocol, Direcția buget, finanțe, monitorizare servicii comunitare de utilități publice, proiecte și programe naționale din aparatul de specialitate al Consiliului Județean Gorj. Au participat trei candidați, unul singur obținând peste 50 de puncte, mai precis 52 de puncte, și urmează să participe joi la proba de interviu. Ceilalți candidați au fost respinși cu 37, respectiv, 39 de puncte. \n\n I.I.",
  "metadata": {
    "original_file": "Gorjeanul_0483.html"
  }
}