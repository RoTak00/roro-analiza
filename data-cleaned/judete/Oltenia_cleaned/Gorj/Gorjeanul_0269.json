{
  "title": "O secție a Spitalului Județean intră în reparații",
  "content": "O secție importantă a Spitalului Județean de Urgență din Târgu Jiu intră în reabilitare. Lucrările de reparații curente la secția Chirurgie I costă peste 750.000 de lei fără TVA. Potrivit caietului de sarcini, prin aceste investiții se dorește „aducerea acestui spațiu la condițiile igienico-sanitare optime și crearea unor noi circuite funcționale”. \n\n În plus, întreg blocul operator al Secţiei Chirurgie Generală 1 de la etajul al doilea al Spitalului Județean va fi reabilitat. Reamintim că, în primăvară, plafonul de la două săli de operaţie a fost afectat de infiltraţii cauzate de ploaie. \n\n Firmele interesate de lucrare au termen până pe data de 2 decembrie să depună ofertele. \n\n I.I.",
  "metadata": {
    "original_file": "Gorjeanul_0269.html"
  }
}