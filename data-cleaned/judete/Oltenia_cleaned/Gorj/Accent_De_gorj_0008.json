{
  "title": "Doljean reținut pentru că a condus băut - Accent In Gorj",
  "content": "Un bărbat, de 35 de ani, din comuna Carpen, Dolj, a fost reținut după ce a condus mașina aburit de alcool. Avea 1.41 g/l alcool pur în sânge. \n\n În noaptea de 25 spre 26 ianuarie, bărbatul a fost oprit pentru control pe strada Bariera Vâlcii. A fost testat cu aparatul etilotest, rezultând o concentrație de 0.49 mg/l alcool pur în aerul expirat. \n\n Acesta a fost condus ulterior la o unitate medicală, unde i-au fost recoltate mostre biologice. Rezultatul analizelor de laborator a indicat o alcoolemie de 1.41 g/l alcool pur în sânge. \n\n În urma cercetărilor efectuate şi a probatoriului administrat, poliţiștii l-au reţinut pe bărbat, pentru 24 de ore. A fost introdus în arestul Inspectoratului de Poliție Județean Dolj. \n\n Se așteaptă acum dispunerea unei măsuri preventive.",
  "metadata": {
    "original_file": "Accent_De_gorj_0008.html"
  }
}