{
  "title": "Ședință a acționarilor CEO - Accent In Gorj",
  "content": "Este programată o ultimă ședință a acționarilor din Complexul Energetic Oltenia pe acest an. Acționarii companiei energetice sunt convocați înainte de Crăciun în cadrul unei ședințe a Adunării Generale Extraordinare a Acționarilor din cadrul Complexului Energetic Oltenia.\n\n\n\n Va fi ultima ședință extraordinară a acționarilor companiei miniere și energetice. Pe ordinea de zi sunt câteva teme de interes, în special pentru activitatea curentă a producătorului de energie electrică. \n\n Cele câteva proiecte propuse de către Directoratul Complexului Energetic Oltenia vizează un Act Adițional încheiat la Contractul Colectiv de Muncă și alte trei contracte curente ale colosului energetic. \n\n\n\nDouă dintre acestea se referă la asigurarea apei necesare pentru răcirea agregatelor utilizate pentru producția de curent electric.\n\n\n\n Contractele vor fi încheiate cu ABA Jiu pentru Sucursala Electrocentrale de la Rovinari, respectiv pentru Sucursala Electrocentrale de la Turceni. \n\n\n\nȘedința acționarilor din Complexul Energetic Oltenia va avea loc pe 22 decembrie, după care vor începe liberele de Crăciun pentru salariații companiei energetice.",
  "metadata": {
    "original_file": "Accent_De_gorj_0257.html"
  }
}