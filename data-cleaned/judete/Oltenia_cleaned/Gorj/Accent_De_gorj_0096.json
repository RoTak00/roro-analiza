{
  "title": "Elevii Școlii Gimnaziale Cîlnic au început modulul III în uniforme școlare - Accent In Gorj",
  "content": "Elevii de la Școala Gimnazială Cîlnic au început modulul III al anului școlar în uniforme. Această inițiativă permite copiilor să poarte o ținută acceptată atât de către instituția de învățământ, cât și de părinți, fiecare articol de îmbrăcăminte fiind decorat cu emblema școlii.\n\n\n\n „Suntem onorați că elevii noștri încep acest modul în ținuta școlară decentă, având ecuson inscripționat cu numele instituției noastre. Mulțumim părinților pentru implicarea și sprijinul acordat actului educațional. Credem că eliminarea obișnuitelor provocări ale vacanței de iarnă va oferi elevilor noi perspective și energie. Ne propunem să ne menținem standardele ridicate în ceea ce privește performanțele la concursuri și olimpiadele școlare” , au declarat reprezentanții unității de învățământ.\n\n\n\n De asemenea, pe 24 ianuarie, cu ocazia Zilei Unirii, elevii vor beneficia de o zi liberă, iar în luna februarie este programată o vacanță de schi care va dura o săptămână.",
  "metadata": {
    "original_file": "Accent_De_gorj_0096.html"
  }
}