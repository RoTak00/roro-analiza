{
  "title": "La Săcelu sunt crescuți porci mistreți. Oamenii din comună spun că animalele, care umblă libere, i-au atacat! - Accent In Gorj",
  "content": "Situație nefirească în comuna Săcelu din județul Gorj. Un localnic crește mai mulți porci mistreți, care se plimbă liberi prin sat.\n\n\n\n Vecinii spun că animalele provoacă pagube materiale. Numeroase plângeri au fost înregistrate în ultima lună de mai mulți săteni. Oamenii au declarat că porcii se înmulțesc și fac tot mai multe probleme. Au sunat la 112 și la DSVSA Gorj. \n\n\n\n\n\n Propietarul s-a ales și cu o amendă, în valoare de 500 de lei. De două săptămâni, porcii se plimbă liberi și atacă oameni, susțin locuitorii comunei. \n\n\n\n\n\n Primărul din Săcelu spune că a trimis mai multe adrese către instituțiile statului pentru a identifica dacă animalele sunt sălbatice. Porcii nu sunt crotaliați. Gheorghe Dumitrelea vrea ca ei să fie mutați într-o zonă împădurită. \n\n\n\n\n\n Proprietarul animalelor spune că oamenii au inventat pagubele, iar mistreții vor rămâne închiși. El vrea să facă un restaurant cu specific vânătoresc. A declarat că mistreții au “evadat”, dar acest lucru nu se va mai întâmpla.",
  "metadata": {
    "original_file": "Accent_De_gorj_0071.html"
  }
}