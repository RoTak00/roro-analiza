{
  "title": "La volan, cu o alcoolemie de 1,14 mg/l alcool pur în aerul expirat - Accent In Gorj",
  "content": "Polițiștii din cadrul Poliției Orașului Vânju Mare au depistat, în trafic, un bărbat 30 de ani, din orașul Vânju Mare, în timp ce conducea un autoturism pe DN 56 A, în localitatea Bucura, după ce ar fi consumat băuturi alcoolice.\n\nConducătorul auto a fost testat cu aparatul alcooltest care a indicat de 1,14 mg/l alcool pur în aerul expirat.\n\nAcesta a fost condus la o unitate medicală pentru recoltarea de mostre biologice în vederea stabilirii alcoolemiei.\n\nDe asemenea, bărbatul a fost testat cu privire la consumul de substanțe interzise, rezultatul fiind negativ.",
  "metadata": {
    "original_file": "Accent_De_gorj_0297.html"
  }
}