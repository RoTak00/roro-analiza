{
  "title": "Aparate de încălzire pentru personalul din carierele miniere - Accent In Gorj",
  "content": "Angajații din sectorul minier din cadrul Complexului Energetic Oltenia au solicitat aparate pentru asigurarea încălzirii la locul de muncă. Date fiind temperaturile scăzute, este nevoie ca an de an să fie asigurată încălzirea spațiilor în care își desfășoară activitatea personalul din producție.\n\n\n\n Inclusiv pe utilajele de mare capacitate este nevoie de aparate electrice pentru asigurarea agentului termic.\n\n\n\n Directoratul Complexului Energetic Oltenia a alocat suma de peste 100.000 de lei pentru a cumpăra echipamentele necesare în regim de urgență. Rezistențele electrice și aparatele de încălzit vor fi livrate unităților din cadrul Sucursalei Miniere. Între beneficiari se află următoarele subunități: Roșia, Peșteana, Jilț Sud, Jilt Nord, Lupoaia, Roșiuța, Husnicioara, UPRUM Rovinari, precum și sediul administrativ al Sucursalei Minierere.",
  "metadata": {
    "original_file": "Accent_De_gorj_0274.html"
  }
}