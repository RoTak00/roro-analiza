{
  "title": "Ziua și protestul, la Târgu Jiu! Angajații de la Penitenciar, din nou în stradă - Accent In Gorj",
  "content": "Continuă protestele la Târgu Jiu. După angajații de la CEO și cei din cadrul IPJ Gorj, astăzi a venit rândul salariaților de la Penitenciar să își exprime nemulțumirile.\n\n\n\n Aproximativ 100 de oameni au ieșit din nou în stradă afectați pentru că nu le este plătit sporul pentru munca desfăşurată în weekend şi de sărbătorile legale, dar şi de faptul că pensiile militare nu au fost indexate cu ultima rată medie anuală a inflaţiei. Mai multe pierderi derivă și din Ordonanța „trenuleț”, iar polițiștii din Penitenciare susțin că nu mai au posibilitatea să-și achite ratele.\n\n\n\n Salariații afiliați Federației Sindicatelor din Sistemul Penitenciar au declarat că nu vor mai efectua paza deținuților din momentul în care își vor îndeplini norma de lucru care se va încheia în jurul zilelor de 15-18 ianuarie. Liderul de sindicat Petre Șchiopu a declarat că paza va fi efectuată de oameni care nu dețin competențele necesare. \n\n\n\n\n\n Proteste similare au avut loc în mai multe orașe din țară.",
  "metadata": {
    "original_file": "Accent_De_gorj_0092.html"
  }
}