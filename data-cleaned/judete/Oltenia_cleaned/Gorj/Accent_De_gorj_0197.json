{
  "title": "UN TÂNĂR DIN ORAȘUL FILIAȘI A FOST REŢINUT DE CĂTRE POLIŢIŞTI - Accent In Gorj",
  "content": "Polițiști din cadrul Poliției Orașului Filiași au reținut, pentru 24 de ore, un tânăr, de 21 de ani, din orașul Filiași, sub aspectul săvârşirii infracțiunilor de lovirea sau alte violențe și tulburarea ordinii și liniștii publice.\n\nÎn fapt, în cursul zilei de 08 decembrie a.c., ora 14.32, poliţiştii au fost sesizaţi de către două persoane, din orașul Filiași, cu privire la faptul că, pe strada Pieții, din localitate, un tânăr agresează fizic mai mulți cetățeni.\n\nPolițiștii deplasați la fața locului au constatat faptul că, în urma unui conflict spontan, un tânăr de 19 ani, din orașul Filiași, ar fi fost agresat fizic de către tânărul de 21 de ani, acesta din urmă lovind și o femeie de 40 de ani și un bărbat de 44 de ani, ambii din comuna Brădești, în încercarcea de a aplana conflictul dintre cei doi.\n\nÎn urma probatoriului administrat, polițiștii l-au reținut pe tânărul de 21 de ani, pentru 24 de ore, fiind introdus în Centrul de Reținere și Arestare Preventivă din cadrul Inspectoratului de Poliție Județean Dolj.",
  "metadata": {
    "original_file": "Accent_De_gorj_0197.html"
  }
}