{
  "title": "Plantări de arbori pe haldele de steril din cariere - Accent In Gorj",
  "content": "Complexul Energetic Oltenia reînființează o pădure de peste 200 de hectare în Bazinul Minier Rovinari. \n\n Acest lucru este prevăzut în documentațiile întocmite chiar înainte de începerea exploatării lignitului în zona amintită. \n\n Complexul Energetic Oltenia a depus deja la Agenția pentru Protecția Mediului Gorj documentațiile necesare pentru obținerea avizelor necesare, astfel încât să poată fi demarată investiția. \n\n Planul Complexului Energetic Oltenia prevede realizarea unui amenajament cu vegetație forestieră prin plantații pe terenuri degradate, respectiv pe haldele de steril. \n\n Toate aparțin în momentul de față Complexului Energetic Oltenia și nu mai sunt folosite pentru depunerea sterilului rezultat din activitatea de descopertă. \n\n Suprafața vizată de împădurire este de peste 231 de hectare. \n\n Amplasamentul va fi între orașul Rovinari și comuna Câlnic.",
  "metadata": {
    "original_file": "Accent_De_gorj_0211.html"
  }
}