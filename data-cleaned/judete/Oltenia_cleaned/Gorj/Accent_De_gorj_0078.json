{
  "title": "O termocentrala a CEO rămâne fără salariați - Accent In Gorj",
  "content": "Sunt probleme majore de personal la o termocentrală din cadrul Complexului Energetic Oltenia. Sucursala Electrocentrale de la Ișalnița a rămas fără zeci de specialiști în ultimul an, după numărul mare de pensionări.\n\n\n\n În momentul de față mai sunt doar 230 de salariați. Problema este că din cei 230 de salariați, peste 100 sunt încadrați pe perioadă determinată. \n\n\n\nPrin urmare, este nevoie ca administrația Complexului Energetic Oltenia să prelungească prin acte adiționale contractele individuale de muncă. Date fiind măsurile de austeritate aprobate de către Guvern, nu este exclus ca anumite contracte încheiate pe perioadă determinate la companiile de stat să nu mai fie prelungite, pentru a mai reduce din costuri.\n\n\n\n Acest lucru ar însemna ca Termocentrala de la Ișalnița să rămână fără aproape jumătate din salariați. \n\n La Sucursala de la Ișalnița mai funcționează un singur grup energetic. Acesta a stat mai mult închis în acest an și a funcționat mai mult sporadic.",
  "metadata": {
    "original_file": "Accent_De_gorj_0078.html"
  }
}