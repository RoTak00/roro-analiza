{
  "title": "PERCHEZIȚII LA BÂLTENI - Accent In Gorj",
  "content": "La data de 29 decembrie 2024, polițiști din cadrul Poliției Orașului Rovinari, în cooperare cu Serviciul pentru Acțiuni Speciale Gorj, fiind în continuarea activităților de cercetare în cadrul unui dosar penal, au pus în executare un mandat de percheziție domiciliară, la domiciliul unui bărbat, de 33 de ani, din comuna Bâlteni, sat Peșteana Jiu.\n\nÎn urma percheziției, la domiciliul bărbatului au fost identificate peste 1.500 de articole pirotehnice și 3 baterii de artificii, în greutate de aproximativ 40 de kg., din categoriile P1 și F2, cu 8, 49 și 100 de focuri, ce au fost ridicate în vederea continuării cercetărilor.\n\nDe asemenea, au mai fost identificate și ridicate 2 pistoale, 7 capsule ce conțin CO2 și mai multe recipiente în care se aflau bile și capse metalice, urmând a se dispune efectuarea unor constatări balistice pentru stabilirea categoriei din care fac parte.\n\nCercetările continuă, sub aspectul săvârșirii infracțiunilor de efectuarea de operațiuni cu articole pirotehnice, fără drept și nerespectarea regimului armelor și munițiilor.",
  "metadata": {
    "original_file": "Accent_De_gorj_0116.html"
  }
}