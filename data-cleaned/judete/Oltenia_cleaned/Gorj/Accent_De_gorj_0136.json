{
  "title": "Prinți și prințese, miercuri după-amiaza, la Novaci - Accent In Gorj",
  "content": "Elevii din orașul Novaci au pregătit o surpriză deosebită cu ocazia sărbătorilor de iarnă, organizând o petrecere tematică care a transformat școala din Pociovaliște într-un adevărat tărâm al basmelor.\n\n\n\n Miercuri, aceștia s-au adunat pentru a da viață personajelor îndrăgite din povești, precum prinți și prințese, dar și alte figuri fantastice ale copilăriei. \n\n\n\nPetrecerea a fost una plină de voie bună, activități interactive și multe surprize pentru toți participanții. \n\n Toți cei prezenti au pășit cu emoție în lumea mirifică a petrecerilor de la palat!\n\n\n\n Toți elevii Școlii Gimnaziale Pociovaliștea au fost personaje de poveste! \n\n Un adevărat spectacol care a mobilizat toată comunitatea. \n\n\n\nConstructorii din palat au fost doamnele învățătoare, designerii și realizatorii de costumații au fost elevele claselor a VIII-a și a VII-a coordonate de doamana dirigintă, iar artiștii și instructorii au repetat de zor ca totul să iasă perfect. Totul a fost posibil și cu sprijinul directorului Căminului Cultural Novaci, Elena Basarabă.",
  "metadata": {
    "original_file": "Accent_De_gorj_0136.html"
  }
}