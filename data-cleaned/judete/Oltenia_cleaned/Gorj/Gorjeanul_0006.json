{
  "title": "Un nou consilier local la Cîlnic",
  "content": "Partidul Național Liberal are un nou consilier local în comuna Cîlnic. Judecătoria Târgu Jiu a validat, miercuri, mandatul lui Ilie Ciobanu. \n\n „Admite cererea de validare formulată de Secretarul General al comunei Cîlnic, judeţul Gorj. Validează mandatul de consilier local în Consiliul Local al comunei Cîlnic, în urma alegerilor din 09 iunie 2024 pentru domnul Ciobanu Ilie, înscris pe lista supleanţilor pentru funcţia de consilier local din partea Partidului Naţional Liberal. Dispune comunicarea încheierii de îndată Prefectului Judeţului Gorj şi Secretarului General al U.A.T. Comuna Cîlnic. Executorie. Cu drept de apel în termen de 3 zile de la comunicare pentru cei interesaţi, cererea de apel se depune la Judecătoria Târgu Jiu”, a decis Judecătoria Târgu Jiu. \n\n Consiliul Local al comunei Cîlnic este format din 11 consilieri: șase din partea PNL, trei din partea AUR și câte unul din partea PSD și PUSL – Partidul Umanist Social Liberal. \n\n I.I.",
  "metadata": {
    "original_file": "Gorjeanul_0006.html"
  }
}