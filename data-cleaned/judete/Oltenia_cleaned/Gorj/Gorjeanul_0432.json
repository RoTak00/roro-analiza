{
  "title": "Târgu Jiu: „Film în parc”, ediție specială de Halloween",
  "content": "Autoritățile locale pregătesc o ediție specială de Halloween a evenimentului „Film în parc”. Aceasta va avea loc joi, 31 octombrie, începând cu ora 16:00, în Parcul Central din Târgu Jiu. Participanții vor avea parte de concursuri cu premii și multe alte surprize.\n\n„Cel mai apreciat dovleac sculptat – concurenții pot veni cu dovleacul de acasă, sau pot sculpta unul (doar ajutați de părinți sau însoțitori adulți), la atelierele organizate în parc.\n\nPREMIUL I – voucher Yanni’s Greek Grill în valoare de 300 de lei;\n\nPREMIUL II – voucher Yanni’s Greek Grill în valoare de 200 de lei;\n\nPREMIUL III – voucher Yanni’s Greek Grill în valoare de 100 de lei.\n\nCel mai apreciat costum: PREMIUL I – voucher Cofetăria ANNA în valoare de 300 de lei; PREMIUL II – voucher Cofetăria ANNA în valoare de 200 de lei; PREMIUL III – voucher Cofetăria ANNA în valoare de 100 de lei.\n\nDepartajarea va fi făcută de elevi voluntari participanți la eveniment”, anunță organizatorii.\n\nSe vor organiza ateliere de sculptat dovleci și alte activități amuzante, cu vrăjitoare și mascote, în prezența magicianului Cosmin Armega.\n\nDupă premierea câștigătorilor, urmează un film-surpriză pentru cei mici.",
  "metadata": {
    "original_file": "Gorjeanul_0432.html"
  }
}