{
  "title": "Plaveti va curăța ,,de tot” grupurile energetice ale CEO",
  "content": "Potrivit propriilor declarații, șeful Directoratului CEO are de gând să taie grupurile energetice ale companiei de stat, în baza planului de restructurare. El îi explica unui om de afaceri, care a încercat să-i dea șpagă 200.000 de euro, pentru a se ocupa de demolare și ecologizare, cum vor fi dezafectate și tăiate grupurile energetice, iar declarația șocantă este în interceptările din dosarul penal în care Plaveti a avut calitatea de martor și au fost publicate ieri în presa locală.\n\nDan Iulius Plaveti: ,,Sunt pregătit acum să fac un proiect de demontare de… să… adică, vrem să facem un proiect cum să dezafectăm blocurile… blocurile energetice care nu le mai folosim. Am Blocul 3 Rovinari, am Blocul 3 Turceni, am Blocul 8 Ișalnița, care trebuie să le tai și să le scot de acolo și după aia să văd ce mai rămâne în clădire sau dacă demolez și clădirile. După ce le curăț de tot. Și, după aia, anul 2025, Ișalnița trebuie să nu mai fie nimic acolo.” Liderii sindicali nu par șocați de planul lui Plaveti, fiindcă așa cum susțin, el urmează planul de restructurare aprobat de Guvernul României. \n\n M.C.H.",
  "metadata": {
    "original_file": "Gorjeanul_0171.html"
  }
}