{
  "title": "AJPIS Gorj: Alocațiile și indemnizațiile, plătite mai devreme",
  "content": "Alocațiile și indemnizațiile pentru copii vor fi plătite în cont bancar începând cu data de 6 ale lunii decembrie, iar prin mandat poștal, începând cu data de 11 ale lunii decembrie și se vor finaliza până la data de 24 decembrie. Natalia Moreanu, directorul executiv al Agenției Județene pentru Plăți și Inspecție Socială Gorj, a declarat faptul că astăzi plățile vor fi făcute către trezorerie, iar mâine banii vor ajunge în conturile beneficiarilor care au optat pentru plata pentru transfer bancar și nu mandat poștal.,,La nivelul întregii țări a fost luată decizia ca alocațiile, indemnizațiile de creștere a copilului și stimulentele de inserție să fie achitate în avans în conturi. Acestea se achitau de obicei în data de 8 a fiecărui luni, însă în această lună banii vor intra în conturi pe 6 decembrie”, a precizat directorul AJPIS Gorj. \n\n La nivelul județului Gorj avem, în prezent, 50.908 persoane beneficiare de alocații de stat pentru copii, stimulente de inserție și indemnizații pentru creșterea copilului. \n\n Izabella Molnar",
  "metadata": {
    "original_file": "Gorjeanul_0236.html"
  }
}