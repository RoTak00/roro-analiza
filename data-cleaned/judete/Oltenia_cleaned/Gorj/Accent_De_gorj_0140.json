{
  "title": "Buget pentru mentenanță la sistemele de transport cărbune - Accent In Gorj",
  "content": "Administrația Complexului Energetic Oltenia a alocat și pentru anul viitor fonduri pentru a susține în continuare transportul cărbunelui pe calea ferată. \n\n În acest sens, se are în vedere implementarea unui plan de reparații al subansamblelor folosite de locomotivele administrate de ELCFU Motru, din cadrul Complexului Energetic Oltenia. \n\n Bugetul pentru reparații este de aproape 700.000 de lei. \n\n Programul se va derula în cadrul ELCFU Motru, începând cu prima parte a anului viitor. Transportul cărbunelui pe calea ferată este esențial pentru a asigura combustibil pentru grupurile energetice din cadrul sucursalelor electrocentrale. Lignitul ajunge de la carierele miniere din Gorj și Mehedinți la termocentralele din Gorj și din Dolj. Transportul pe calea ferată este cea mai ieftină modalitate de a aduce cărbunele la depozitele din termocentrale.",
  "metadata": {
    "original_file": "Accent_De_gorj_0140.html"
  }
}