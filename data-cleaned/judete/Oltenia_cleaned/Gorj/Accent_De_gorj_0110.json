{
  "title": "TÂNĂR DIN VÂLCEA CERCETAT PENTRU MAI MULTE INFRACȚIUNI DUPĂ CE A CONDUS UN ATV - Accent In Gorj",
  "content": "La data de 3 ianuarie a.c., polițiști din cadrul Poliției Orașului Novaci, aflați în serviciu în ZTM Rânca au depistat un tânăr de 27 de ani, din județul Vâlcea, în timp ce conducea un ATV, pe strada Gilort – ZTM Rânca, către DN 67 C, iar în urma verificărilor efectuate în bazele de date, s-a constatat că acesta, figurează cu permisul de conducere suspendat.\n\nÎn urma verificărilor efectuate, polițiștii au constatat că ATV-ul i-ar fi fost încredințat de o tânără de 20 de ani, din același județ, după ce l-ar fi închiriat de la un centru din zonă\n\n. În cauză s-a întocmit dosar penal sub aspectul săvârşirii infracţiunilor de conducerea unui vehicul pe drumurile publice în perioada de suspendare și încredințarea unui vehicul unei persoane care are dreptul de a conduce suspendat.",
  "metadata": {
    "original_file": "Accent_De_gorj_0110.html"
  }
}