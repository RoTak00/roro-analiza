{
  "title": "Încă două parcuri fotovoltaice pentru CEO - Accent In Gorj",
  "content": "Complexul Energetic Oltenia(CEO) a început demersuri pentru construirea a două mari parcuri fotovoltaice în județul Dolj. Un parc fotovoltaic va fi construit în comuna Almăj și va avea o putere instalată de 44,5 MW.\n\n\n\n A fost depusă la Agenția pentru Protecția Mediului Dolj documentația necesară în vederea evaluării impactului asupra mediului. Proiectul prevede „Construirea unui parc fotovoltaic, cu o putere instalată de 44,5 MW, pe depozitul de zgură și cenușă închis mal stâng Jiu”, propus a fi amplasat în comuna Almăj, județul Dolj. \n\n\n\nConform Complexului Energetic Oltenia, al doilea parc fotovoltaic va avea o putere instalată de 40,5 MW. Acesta va fi amplsat în comuna Ișalnița, pe depozitul de zgură și cenușă de pe malul drept al Jiului, în incinta Sucursalei Electrocentrale de la Ișalnița.\n\n\n\n Se solicită emiterea unui Acord de Mediu pentru demararea investiției în energie verde. \n\n Investițiile vor fi realizate în parteneriat cu OMV Petrom. Firmele înființate de cele două companii trebuie să construiască în total 4 parcuri fotovoltaice. Acestea sunt prevăzute în Planul de restructurare și decarbonare.",
  "metadata": {
    "original_file": "Accent_De_gorj_0031.html"
  }
}