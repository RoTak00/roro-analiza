{
  "title": "Cine pornește iluminatul festiv la Târgu Jiu",
  "content": "Elevul Mario Scurtu, de la Colegiul Național „Ecaterina Teodoroiu”, olimpic internațional, va aprinde iluminatul festiv la Târgu Jiu, pe 1 Decembrie, cu ocazia Zilei Naționale a României.\n\nEvenimentul are loc la ora 18:00, după concertul susținut de Horia Brenciu și HB Orchestra, de la ora 17:00, în Piața Prefecturii.\n\nMario Scurtu este multiplu medaliat la olimpiadele naționale și la concursurile internaționale, fiind pasionat de fizică și astrofizică.\n\nDe asemenea, de 1 Decembrie are loc, la ora 10:00, parada militară pe Bulevardul Constantin Brâncuși, zona din fața Primăriei Târgu Jiu.",
  "metadata": {
    "original_file": "Gorjeanul_0262.html"
  }
}