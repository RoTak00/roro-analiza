{
  "title": "Probleme majore de personal la cele mai mari cariere din CEO - Accent In Gorj",
  "content": "Două dintre cele mai mari cariere miniere din cadrul Complexului Energetic Oltenia au probleme majore de personal. Cele două subunități miniere fac parte din Bazine miniere diferite. \n\n Este vorba despre Cariera Minieră Roșia și Cariera Minieră Roșiuța. \n\n Potrivit președintelui Federației Naționale Mine Energie, Dumitru Pârvulescu, cea mai mare probleme a celor două cariere mari este politica de personal. În ultimii 2 – 3 ani, o parte a salariaților au ieșit din sistem prin pensionare. Astfel, angajații care s-au pensionat au fost înlocuiți cu muncitori care au încheiate contracte pe perioadă determinată și nu cu angajați încadrați pe durată nedeterminată. \n\n Conform lui Dumitru Pârvulescu, procentul celor care lucrează la carierele miniere Roșia și Roșiuța în baza uno rcontracte pe perioadă determinată este de peste 40%. Nu peste multă vreme, jumătate dintre minerii de la Roșiuța și Roșia vor proveni din rândul celor 1.800 de angajați încadrați pe perioadă determiantă.",
  "metadata": {
    "original_file": "Accent_De_gorj_0045.html"
  }
}