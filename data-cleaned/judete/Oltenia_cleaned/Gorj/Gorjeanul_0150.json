{
  "title": "Parcul Debarcader, redeschis după reabilitare",
  "content": "Parcul Debarcader din Târgu Jiu a fost redeschis vineri seara, după finalizarea lucrărilor de reabilitare. Primarul Marcel Romanescu a apreciat lucrarea realizată de societatea Edilitara.\n\n„Societatea Edilitara a executat o lucrare de excepție, iar rezultatul îl puteți admira vizitând acest parc superb.\n\nEste o investiție deosebită, care de astăzi rămâne deschisă mai ales pentru cei care locuiesc aici.\n\nAu fost reconfigurate aleile, spațiul verde arată extraordinar, au fost plantați arbori, iar iluminatul este deosebit.\n\nNici locul de joacă nu a fost uitat, și a fost modernizat, extins și dotat cu mobilier nou.\n\nÎi invit pe locuitorii zonei să se bucure de această investiție, cu rugămintea de a avea grijă de noul parc și de a-l proteja.\n\nAvând în vedere că suntem în apropierea Crăciunului, vă doresc tuturor sărbători fericite și un an nou plin de bucurii!”, a transmis, ieri, primarul Marcel Romanescu.\n\nParcul oferă acum o atmosferă plăcută, fiind un loc ideal pentru relaxare și recreere.",
  "metadata": {
    "original_file": "Gorjeanul_0150.html"
  }
}