{
  "title": "Patru milioane de euro pentru realizarea a 12 centre de colectare a deșeurilor în județul Vâlcea - Accent In Gorj",
  "content": "Consiliul Județean Vâlcea, printr-un proiect finanțat prin PNRR, va realiza 12 centre de colectare prin aport voluntar, pentru depozitarea selectivă a deșeurilor din județ.\n\n\n\n Constantin Rădulescu, președintele Consiliului Județean Vâlcea, a semnat joi, 16 ianuarie al doilea contract de lucrări pentru construirea centrelor de colectare din Glăvile, Gușoeni, Laloșu și Tetoiu.\n\n\n\n Aproape 4 milioane de euro se vor investi în total în amenajarea celor patru centre, care vor beneficia de o infrastructură modernă, de platforme carosabile pentru amplasarea containerelor și accesul vehiculelor, dar și de utilități publice (alimentare cu apă, canalizare menajeră și instalații electrice).\n\n\n\n În aceste centre, vor fi colectate deșeurile care nu pot fi preluate direct de la cetățeni, respectiv: deșeuri voluminoase, textile, mobilier, anvelope, echipamente electrice și electronice/baterii uzate, deșeuri de grădină sau din construcții și demolări.",
  "metadata": {
    "original_file": "Accent_De_gorj_0055.html"
  }
}