{
  "title": "PESTE 300 DE KG DE MATERIALE PIROTEHNICE AU FOST INDISPONIBILIZATE DE POLIŢIŞTI - Accent In Gorj",
  "content": "În cursul zilei de ieri, 11 decembrie, poliţiştii din cadrul Secţiei 5 Poliţie Craiova desfăşurat o acţiune în baza Planului Pirotehnic, pentru prevenirea oricăror evenimente negative generate de nerespectarea prevederilor legale care reglementează deţinerea, comercializarea, importul, depozitarea şi utilizarea articolelor pirotehnice.\n\nÎn cadrul acţiunii, în parcarea unui centru comercial, poliţiştii au depistat, în flagrant delict, doi bărbați, de 60 și 48 de ani, din municipiul Craiova, respectiv din comuna Șimnicu de Sus, în timp ce ar fi oferit spre vânzare peste 300 de kg de materiale pirotehnice categoria F2.\n\nMaterialele pirotehnice au fost ridicate în vederea continuării cercetărilor, în cauză fiind întocmit dosar penal sub aspectul săvârșirii infracțiunilor de efectuarea de operaţiuni cu articole pirotehnice fără drept și comercializarea către publicul larg a articolelor pirotehnice destinate a fi utilizate de către pirotehnicieni.",
  "metadata": {
    "original_file": "Accent_De_gorj_0178.html"
  }
}