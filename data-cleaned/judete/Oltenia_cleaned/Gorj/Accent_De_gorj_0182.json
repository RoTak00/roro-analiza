{
  "title": "CERCETAT SUB ASPECTUL SĂVÂRŞIRII INFRACŢIUNII DE ULTRAJ CONTRA BUNELOR MORAVURI, REŢINUŢ DE POLIŢIŞTI - Accent In Gorj",
  "content": "La data de 11 decembrie a.c., polițiști din cadrul Secţiei 1 Poliţie Craiova au reținut, pentru 24 de ore, un bărbat de 56 de ani, din municipiul Craiova, bănuit de comiterea a două infracţiuni de ultraj contra bunelor moravuri.\n\nLa data de 23 septembrie a.c., poliţiştii au fost sesizaţi de o femeie, de 54 de ani, din Craiova, cu privire la faptul că, în ziua de 21 septembrie a.c., în timp ce se afla în Grădina Botanică, din localitate, a observat un bărbat necunoscut care ar fi săvârşit acte de exhibiţionism.\n\nCa urmare a sesizării, poliţiştii au întocmit dosar penal sub aspectul săvârşirii infracţiunii de ultraj contra bunelor moravuri, cercetările fiind continuate pentru identificarea bărbatului şi tragerea la răspundere penală a acestuia.\n\nÎn urma activităţilor specifice şi cercetărilor efectuate de poliţişti, a fost identificat un bărbat de 56 de ani, din Craiova, bănuit de comiterea faptei.\n\nDin cercetările efectuate de poliţişti, s-a stabilit că bărbatul ar fi săvârşit acte de exhibiţionism, în acelaşi loc, şi la data de 03 august a.c., fiind observat de o altă femeie de 40 de ani, din Craiova.\n\nIeri, cel în cauză a fost depistat şi condus la sediul poliţiei pentru cercetări.\n\nÎn urma probatoriului administrat, bărbatul a fost reţinut, pentru 24 de ore și introdus în Centrul de Reținere și Arestare Preventivă al IPJ Dolj.\n\nAstăzi, cel în cauză urmează să fie prezentat Parchetului de pe lângă Judecătoria Craiova cu propunere de luare a unei măsuri preventive.",
  "metadata": {
    "original_file": "Accent_De_gorj_0182.html"
  }
}