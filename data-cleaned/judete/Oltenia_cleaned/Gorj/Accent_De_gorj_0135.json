{
  "title": "Intervenție a jandarmilor montani din Rânca - Accent In Gorj",
  "content": "În această dimineață, ora 04.20, jandarmii montani din Rânca au fost sesizați prin apel SNUAU 112 despre faptul că un autoturism este suspendat în zăpadă în afara părții carosabile din zona montană Rânca.\n\n\n\n Jandarmii montani s-au deplasat la locul indicat, au găsit mașina suspendată în zăpadă și trei tineri din județul Olt, care erau echipați de munte dar nu își puteau continua deplasarea. Aceștia au menționat că sau deplasat în Rânca cu intenția să se bucure de zăpadă și să își facă fotografii.\n\n\n\n Autoturismul a fost readus cu troliul din dotarea autospecialei de intervenție pe partea carosabilă, intervenția durând aproximativ 30 minute iar tinerii și-au putut continua deplasarea către localitatea de domiciliu. \n\n\n\nJandarmii montani vă recomandă să vă informați despre condițiile meteorologice, să aveți autoturismele echipate cu anvelope de iarnă și alte materiale pentru a evita riscul de blocare în zona montană, să purtați un echipament adecvat, să nu vă expuneți la riscuri, iar în situații de urgență să solicitați sprijinul echipajelor de intervenție prin SNUAU 112.",
  "metadata": {
    "original_file": "Accent_De_gorj_0135.html"
  }
}