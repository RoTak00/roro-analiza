{
  "title": "Angajări la Ambulanța Gorj",
  "content": "Serviciul de Ambulanță Județean Gorj organizează concurs pentru ocuparea a două posturi de ambulanțier. Posturile vacante sunt în cadrul stației centrale Târgu Jiu și al substației Târgu Cărbunești.\n\nActivitatea se va desfășura în cadrul Compartimentului de asistență medicală de urgență și transport medical asistat, în regim de ture de 12 ore.\n\nPot participa la concurs candidații care au diplomă de bacalaureat sau de absolvire a liceului, permis de conducere pentru şofer profesionist, valabil pentru autovehicule din categoriile B şi C, cel puțin trei ani vechime ca şofer autosanitară I și diplomă de absolvire a cursului de ambulanțier.\n\nDosarele de concurs se depun personal la sediul SAJ Gorj în perioada 08.01.2025 – 21.01.2025, ora 15.00.\n\nProba scrisă va avea loc în data de 30.01.2025, ora 10:00, și constă în rezolvarea unui test grilă din tematica și bibliografia afișate. Proba va fi monitorizată audio și video pe toată durata desfășurării acesteia.\n\nProba de interviu a fost programată în data de 04.02.2025. \n\n Vor fi testate cunoștințele teoretice și practice din domeniul medical și tehnic, capacitatea de analiză și sinteză, motivația candidatului, comportamentul în situații de criză, abilități de comunicare, inițiativă și creativitate.\n\nSunt declaraţi admişi candidaţii care au obţinut minimum 50 de puncte la proba scrisă și interviu.",
  "metadata": {
    "original_file": "Gorjeanul_0124.html"
  }
}