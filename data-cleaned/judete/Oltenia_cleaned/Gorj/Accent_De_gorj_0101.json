{
  "title": "Sediile fostelor unități miniere sunt în atenția autorităților locale - Accent In Gorj",
  "content": "Sediile administrative ale fostelor unități miniere au intrat în atenția autorităților locale. Sunt zeci și sute de active care se află încă în administrarea Complexului Energetic Oltenia.\n\n\n\n Abia o mică parte au ajuns să fie folosite de către primării pentru comunitățile locale. Sunt unități miniere care nu mai funcționează de 10 – 20 de ani. S-a reușit foarte greu ca anumite active să fie preluate de către administrația locală. \n\n\n\nÎn momentul de față se are în vedere transformarea sediului social din Poiana Seciuri în centru de îngrijire. \n\n Se are în vedere reabilitarea clădirii pentru îmbunătățirea serviciilor sociale prestate la nivelul comunei Bustuchin. Bugetul pentru lucrări este de peste 3,4 milioane de lei.\n\n\n\n Și în alte zone afectate de minerit, activele Complexului Energetic Oltenia vor reveni la autoritățile locale, mai ales dacă este forma de rețele de utilități, drumuri, școli sau biserici.",
  "metadata": {
    "original_file": "Accent_De_gorj_0101.html"
  }
}