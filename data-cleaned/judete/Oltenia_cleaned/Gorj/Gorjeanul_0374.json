{
  "title": "Motrenii pot să-și achite facturile la apă și căldură direct la furnizor",
  "content": "Uzina de Agent Termic și Alimentare cu Apă Motru anunță locuitorii că pot plăti facturile direct la sediul furnizorului. Din păcate, la UATAA sunt înregistrate datorii uriașe, de peste 15 milioane de lei.\n\n,,Având în vedere datoria totală a Asociațiilor de Proprietari în valoare de 15.180.294,80 lei, la data de 30.09.2024 față de SC UATAA Motru SA, facem următoarea precizare: \n\n – Societatea noastră oferă posibilitatea încasării pe bază de chitanță a contravalorii energiei termice furnizate direct de la locatari. Suma achitată va fi scăzută din debitul locatarului înregistrat la Asociația de Proprietari, fiind întocmit un proces-verbal de compensare între SC UATAA Motru și asociația din care face parte locatarul. În aceste condiții va scade și datoria Asociației de Proprietari față de societatea noastră. Menționăm că sumele se pot achita direct la sediul unitații noastre situat în str. Calea Severinului, nr.25. în intervalul orar 07-15”, a comunicat UATAA. \n\n M.C.H.",
  "metadata": {
    "original_file": "Gorjeanul_0374.html"
  }
}