{
  "title": "Gunoiul aruncat la întâmplare, o problemă greu de rezolvat - Accent In Gorj",
  "content": "Deșeurile aruncate la întâmplare constituie o problemă serioasă în județul Gorj, iar primarii din comunele Bolboși și Ciuperceni au tras un semnal de alarmă cu privire la comportamentele necorespunzătoare ale unor cetățeni care ignoră bunul simț și continuă să deverseze deșeuri în locuri neautorizate.\n\n\n\n Această situație afectează nu doar aspectul estetic al comunităților, sănătatea publică, dar și mediul înconjurător. \n\n\n\n\n\n Primarul comunei Bolboși, Gheorghe Știoclei, a declarat că, deși nu este omul care să impună amenzi cetățenilor, recunoaște că românii acționează adesea din frică. El face, totuși, un apel la bunul simț al fiecărei persoane și spune că încearcă să promoveze o abordare bazată pe înțelegere și colaborare în comunitate, în locul unor măsuri drastice.",
  "metadata": {
    "original_file": "Accent_De_gorj_0068.html"
  }
}