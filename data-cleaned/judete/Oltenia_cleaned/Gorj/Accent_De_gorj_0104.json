{
  "title": "Noi investiții în educație la Țicleni - Accent In Gorj",
  "content": "Elevii din Țicleni vor beneficia de un mediu educațional modern grație unei investiții semnificative în infrastructura școlară. Autoritățile locale au obținut fonduri prin Programul Național de Redresare și Reziliență.\n\n\n\n Aproximativ 400.000 de lei sunt destinați dotării Școlii Gimnaziale Nr. 1 și Liceului Tehnologic din localitate cu mobilier, materiale didactice și echipamente digitale de ultimă generație. \n\n\n\nConform anunțului oficial al Primăriei Țicleni, contractul include mai multe loturi pentru achiziționarea diverselor resurse educaționale.\n\n\n\n Dotarea a 13 săli de clasă la Școala Gimnazială Nr. 1 Ticleni (inclusiv dotări pentru grădinițe și clase primare), cu o valoare estimată de 197.850 lei. \n\n\n\nFurnizarea de mobilier pentru laboratoare la aceeași școală, cu o valoare de 24.500 lei, destinată unui laborator multidisciplinar care va acoperi biologia, științele naturii, geografia și istoria.\n\n\n\n Dotarea a 8 săli de clasă la Liceul Tehnologic Ticleni (pentru aproximativ 200 de elevi), având o valoare de 114.693,80 lei.\n\n\n\n Dotarea Liceului Tehnologic Țicleni Mobilier pentru un laborator multidisciplinar (fizică, chimie, biologie) si mobilier specific pentru dotarea a două cabinete școlare.\n\n\n\n Această inițiativă are ca scop îmbunătățirea experienței educaționale pentru elevi și facilitarea unui proces de învățare modern.",
  "metadata": {
    "original_file": "Accent_De_gorj_0104.html"
  }
}