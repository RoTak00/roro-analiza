{
  "title": "Mandatul primarului Romanescu, validat de instanță",
  "content": "Marcel Romanescu a fost validat pentru un nou mandat de primar al municipiului Târgu Jiu. „Admite cererea privind propunerea de validare formulată de Secretarul General al U.A.T. Târgu Jiu, judeţul Gorj. Validează alegerea domnului Romanescu Marcel-Laurenţiu, candidat din partea Partidului Social Democrat la alegerile locale din 09.06.2024, în funcţia de primar al municipiului Târgu Jiu, pentru un mandat de patru ani de la data depunerii jurământului. Executorie, potrivit art. 534 din Codul de procedură civilă. Cu drept de apel pentru orice persoană interesată în termen de 2 de zile de la aducerea la cunoştinţă publică prin afişarea prezentei încheieri la sediul unităţii administrativ teritoriale, conform art. 149 alin. 3, 4 din O.U.G. nr. 57/2019. Cererea de apel se depune la Judecătoria Târgu Jiu. Pronunţată astăzi, 14.10.2024, prin punerea soluţiei la dispoziţia părţilor de către grefa instanţei”, potrivit Judecătoriei Târgu Jiu. Primarul va depune jurământul în fața noului consiliu legal constituit. Tot luni au fost validate de către Judecătoria Târgu-Cărbunești mandatele primarilor din Berlești – Iulian Berlescu, Căpreni – Augustin-Radu Bîrdăcel și Prigoria – Cătălin Claudiu Bogdan. \n\n I.I.",
  "metadata": {
    "original_file": "Gorjeanul_0489.html"
  }
}