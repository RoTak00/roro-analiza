{
  "title": "Trei angajări la Consiliul Județean Gorj",
  "content": "Consiliul Județean Gorj face angajări pentru trei posturi de consilier, clasa I, gradul profesional superior la Compartimentul de coordonare și monitorizare a procesului de tranziție justă. Posturile sunt vacante în cadrul Serviciului de promovare, comunicare și monitorizare proces tranziție justă, Direcția de management al proiectelor și relații externe. \n\n Pentru a participa la concurs, candidații trebuie să fie absolvenți ai unei facultăți cu diplomă de licență sau echivalentă într-unul din domeniile fundamentale: științe sociale, științe inginerești, științe umaniste și arte, și să aibă minimum șapte ani vechime în specialitatea studiilor. \n\n De asemenea, sunt necesare competențe lingvistice în limba engleză (nivel B2) și cunoștințe în domeniul tehnologiei informației: competențe digitale – nivel utilizator mediu (utilizarea computerului, utilizarea suitei Microsoft Office, utilizarea internetului). \n\n Dosarele de înscriere trebuie depuse până pe data de 8 ianuarie 2025 la sediul Consiliului Județean Gorj. Proba scrisă va avea loc pe 22 ianuarie 2025, iar înainte de aceasta, candidații vor susține două probe suplimentare: una pentru testarea competențelor lingvistice (20 ianuarie 2025) și alta pentru competențele digitale (21 ianuarie 2025). \n\n Posturile sunt cu normă întreagă. \n\n I.I.",
  "metadata": {
    "original_file": "Gorjeanul_0128.html"
  }
}