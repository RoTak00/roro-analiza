{
  "title": "Bani din fondul de rezervă pentru primăriile din Gorj",
  "content": "Toate primăriile din județul Gorj și Consiliul Județean primesc bani din fondul de rezervă bugetară. Guvernul a aprobat, săptămâna trecută, suplimentarea sumelor defalcate din taxa pe valoarea adăugată pentru echilibrarea bugetelor locale pe anul 2024 cu peste 3,3 miliarde de lei. \n\n Gorjul a primit suma de 68.200.000 lei. Cei mai mulți bani au fost alocați Consiliului Județean (5.00.000 lei), municipiului Târgu Jiu (4.870.000 lei), orașului Rovinari (2.000.000 lei), municipiului Motru (1.750.000 lei) și comunei Roșia de Amaradia (1.500.000 lei). \n\n Primăria Runcu a primit 1.350.000 lei, Baia de Fier – 1.300.000 lei, Tismana și Polovragi – 1.200.000 lei, Bălești, Peștișani, Telești și Turburea – 1.150.000 lei, Drăguțești și Scoarța – 1.100.000 lei, Padeș – 1.030.000 lei \n\n Câte 1.000.000 de lei vor ajunge în orașele Bumbești-Jiu, Novaci, Turceni și Țicleni și în comunele Aninoasa, Berlești, Licurici, Plopșoru, Samarinești și Țânțăreni. \n\n Comuna Bălănești primește 980.000 de lei, iar suma de 900.000 lei a fost distribuită comunelor Albeni, Bâlteni, Câlnic și Săulești. Pentru comuna Mușetești a fost alocată suma de 850.000 lei. În schimb, comunele Ciuperceni, Slivilești și Urdari primesc câte 800.000 de lei. \n\n Cele mai mici sume vor ajunge în comunele Stoina (200.000 lei), Fărcășești (300.000 lei), Godinești (420.000 lei) și Bengești-Ciocadia, Căpreni și Stejari (500.000 lei). \n\n Primăriile au primit bani pentru cheltuieli curente sau pentru continuarea derulării unor programe de investiții, în funcție de solicitări. \n\n I.I.",
  "metadata": {
    "original_file": "Gorjeanul_0345.html"
  }
}