{
  "title": "Aproximativ 250 de kg de materiale pirotehnice indisponibilizate de poliţişti - Accent In Gorj",
  "content": "Poliţiştii din cadrul Secţiei 5 Poliţie Craiova desfăşurat o acţiune în baza Planului Pirotehnic, pentru prevenirea oricăror evenimente negative, generate de nerespectarea prevederilor legale care reglementează deţinerea, comercializarea, importul, depozitarea şi utilizarea articolelor pirotehnice.\n\nÎn cadrul acţiunii, în urma unei informaţii obţinute şi exploatate cu operativitate, poliţiştii au depistat, în flagrant delict, o femeie de 30 de ani şi un bărbat de 40 de ani, ambii din oraşul Buftea, judeţul Ilfov, în timp ce transportau, cu un autoturism, pe strada George Enescu, din Craiova, cantitatea de aproximativ 250 kg de articole pirotehnice din categoriile F1, F2, F3 și F4.\n\nMaterialele pirotehnice au fost ridicate în vederea continuării cercetărilor, în cauză fiind întocmit dosar penal sub aspectul săvârșirii infracțiunii de efectuarea de operaţiuni cu articole pirotehnice fără drept.",
  "metadata": {
    "original_file": "Accent_De_gorj_0200.html"
  }
}