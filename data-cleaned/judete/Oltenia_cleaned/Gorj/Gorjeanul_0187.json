{
  "title": "Parcuri fotovoltaice în trei comune din Gorj",
  "content": "Comunele Runcu, Negomir și Dănciulești au semnat contractele pentru înființarea de parcuri fotovoltaice, un pas important către atingerea independenței energetice. \n\n „Un nou proiect finanțat din fonduri europene a fost aprobat pentru Comuna Negomir: înființare parc fotovoltaic în vederea producerii energiei electrice din surse regenerabile de tip solar. Am semnat contractul de finanțare cu Ministerul Energiei, ocazie cu care comuna Negomir va avea propriul parc de panouri solare în satul Ursoaia și devine independentă din punct de vedere energetic (iluminat public și toate instituțiile publice), obiectiv ce se va realiza în 2025. Mulțumesc tuturor celor care m-au susținut, colegilor din aparatul de specialitate al primarului, Ministrului Energiei – Sebastian Burduja și nu în ultimul rând, Secretarului de Stat din Ministerul Energiei – Marius Negru”, a anunțat, la finalul săptămânii trecute, primarul Tudor Oiță. \n\n La Runcu, parcul va fi amenajat în satul Dobrița. \n\n I.I.",
  "metadata": {
    "original_file": "Gorjeanul_0187.html"
  }
}