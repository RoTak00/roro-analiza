{
  "title": "CEO își conservă rezervele de cărbune - Accent In Gorj",
  "content": "Energia produsă de centralele eoliene a redus din importuri, dar și din producția realizată de centralele pe bază de cărbune.\n\n\n\n Astfel, grupurile energetice pe huilă și pe lignit și-au mai redus din capacitatea de producție pentru a conserva din rezervele de combustibil. \n\n\n\nDacă producția națională de energie electrică autohtonă a început să se apropie de 8.000 de MW de când bate vântul, energia pe bază de cărbune a scăzut sub 700 de MW.\n\n\n\n Aceasta înseamnă că producția medie de curent electric pe bază de cărbune la nivelul Complexului Energetic Oltenia a scăzut la numai 400 – 500 de MW. \n\n Acest lucru înseamnă producția unui grup și jumătate pe lignit.\n\n\n\n Prin urmare, o producție scăzută de energie la CEO înseamnă vânzări mai puține și încasări reduse. \n\n Vestea bună este că s-a redus consumul de cărbune, iar acest lucru este important, având în vedere că nici nu am ajuns la jumătatea iernii.",
  "metadata": {
    "original_file": "Accent_De_gorj_0150.html"
  }
}