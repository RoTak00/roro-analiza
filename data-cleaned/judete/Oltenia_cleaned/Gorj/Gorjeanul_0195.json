{
  "title": "Start la o nouă ediţie a campaniei „Dăruieşte de Crăciun”",
  "content": "Liga Studenţilor din Universitatea „Constantin Brâncuşi” (UCB) Târgu Jiu organizează, în perioada 12-22 decembrie 2024, cea de-a XIX-a ediție a campaniei caritabile „Dăruieşte de Crăciun”.\n\nCampania presupune colectarea de obiecte de îmbrăcăminte, rechizite, jucării şi produse alimentare pentru familii cu posibilităţi financiare reduse, dar şi copiii din centrele de plasament din municipiul Târgu Jiu. Cuprinşi de magia sărbătorilor de iarnă, atât studenţii, cât şi cadrele didactice din cadrul UCB, îşi doresc să aducă un zâmbet şi pe chipul altor persoane, bucurându-se cu toţii de această perioadă mirifică a anului. \n\n ”Liga Studenților din Universitatea „Constantin Brâncuși” te invită să te alături campaniei noastre caritabile! Împreună putem aduce bucurie și zâmbete familiilor aflate în nevoie. Cum poți ajuta? Donează fonduri pentru campanie, haine, jucării, alimente. Punct de colectare: str. Tineretului, nr. 4, Târgu Jiu. Contact: Ovidiu-Alexandru Baloșin – 0784 132 307. Împreună facem sărbătorile mai frumoase!”, au transmis organizatorii campaniei caritabile. \n\n Izabella Molnar",
  "metadata": {
    "original_file": "Gorjeanul_0195.html"
  }
}