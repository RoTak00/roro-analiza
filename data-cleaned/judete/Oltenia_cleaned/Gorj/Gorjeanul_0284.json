{
  "title": "Gorj - Alegeri prezidențiale",
  "content": "Oltenia este regiunea care a condus ieri în topul zonelor fruntașe în topul prezenței la votul pentru primul tur al alegerilor prezidențiale. Potrivit unui studiu sociologic realizat la nivel central, oamenii au votat cu gândul la un sistem de sănătate mai bun, un nivel de trai mai ridicat și pentru schimbarea clasei politice.\n\nÎn Gorj \n\n – Zeci de mesaje pe paginile de socializare indicau nemulțumirea profundă a minerilor și energeticienilor din Complexul Energetic Oltenia față de cele două partide care au condus România în ultimii ani. \n\n Potrivit semnalelor acestora, voturile lor n-au prea mai ajuns ajuns ieri nici la candidatul PSD, nici la candidatul PNL la alegerile prezidențiale din acest an, luând o cu totul altă direcție. Doar rezultatul alegerilor va arăta dacă această categorie de salariați mai poate fi socotită, cum a fost până acum, o masă de manevră. \n\n – Până la ora 17.00, votaseră 40,3% dintre gorjenii cu drept de vot, adică peste 115,9 mii de oameni. Până la această oră, votaseră mai mulți bărbați, 51% decât femei, 48,9%. De asemenea, prezența la vot a fost mai mare în mediul rural – 55%, față de 44% în mediul urban. \n\n – Nu au fost semnalate incidente electorale majore, un șef de partid, primind un avertisment după ce a încălcat legea continuând să promoveze electoral candidatul la prezidențiale, IPJ Gorj comunicând că nu au fost întocmite dosare penale privind posibile infracțiuni. \n\n M.C.H.",
  "metadata": {
    "original_file": "Gorjeanul_0284.html"
  }
}