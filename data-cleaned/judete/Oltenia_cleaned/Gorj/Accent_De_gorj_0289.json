{
  "title": "A încercat să voteze de două ori - Accent In Gorj",
  "content": "Poliţişti din cadrul Poliţiei Oraşului Segarcea s-au sesizat cu privire la faptul că, la secţia de votare nr. 233 Segarcea, un bărbat în vârstă de 43 de ani, din localitate, ar fi încercat să voteze de mai multe ori.\n\nÎn urma verificărilor efectuate de polițiști s-a constatat faptul că, persoana şi-a manifestat dreptul la vot la secţia de votare nr.343 Drănic, pe lista suplimentară, solicitând să voteze şi pe lista pemanentă la secţia de votare nr.233 Segarcea.\n\nÎn cauză, a fost întocmit dosar penal sub aspectul săvârșirii infracțiunii de tentativă la fraudă la vot, urmând ca la definitivarea cercetărilor să fie propusă soluție legală prin unitatea de parchet competentă.",
  "metadata": {
    "original_file": "Accent_De_gorj_0289.html"
  }
}