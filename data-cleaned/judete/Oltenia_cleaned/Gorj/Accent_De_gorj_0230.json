{
  "title": "Avertisment din partea DGASPC Gorj după “provocarea Superman” - Accent In Gorj",
  "content": "Provocările de pe rețelele de socializare sunt periculoase în viața reală. Psihologii îi avertizează pe părinți să fie atenți la orice modificare de comportament pentru a preveni o eventuală tragedie.\n\n\n\n Două fete din Târgu Jiu au ajuns la spital, săptămâna aceată, după ce au acceptat o provocare periculoasă de pe Tik Tok. Ambele au suferit entorse. Adolescentele, de 13 și 15 ani, au încercat să reproducă un videclip viral. S-au aruncat precum Superman, iar prietenii lor le-au lăsat să cadă. \n\n\n\nPe tot globul, provocarea de pe Tik Tok a făcut victime. Au existat cazuri în care copiii și-au fracturat membrele sau au suferit lovituri la cap.\n\n\n\n Reprezentanții DGASPC Gorj s-au sesizat în acest caz. Traumele pot fi de natură fizică și psihică, avertizează Lidia Bîrsanu, psiholog DGASPC Gorj. \n\n\n\n\n\n Direcția Generală de Asistență Socială și Protecția Copilului Gorj este o instituție în subordinea Consiliului Județean Gorj.",
  "metadata": {
    "original_file": "Accent_De_gorj_0230.html"
  }
}