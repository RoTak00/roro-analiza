{
  "title": "Trei bărbați din Mehedinți, reținuți după percheziții - Accent In Gorj",
  "content": "Polițiștii Biroului de Investigații Criminale din Drobeta-Turnu Severin au efectuat mai multe percheziții la domiciliile unor persoane bănuite de furt calificat. Au fost puse în executare trei mandate de aducere. \n\n În luna octombrie, persoane necunoscute ar fi pătruns într-o hală aparținând unei societăți din Drobeta-Turnu Severin și ar fi sustras două țevi de metal. În urma verificărilor au fost identificate și ridicate mai multe mijloace de probă necesare soluționării cauzei. \n\n Din probatoriul administrat, trei bărbați cu vârste cuprinse între 27 și 34 de ani au fost reținuți pentru 24 de ore. Acțiunea a beneficiat de sprijinul jandarmilor mehedințeni și a luptătorilor din cadrul Serviciului pentru Acțiuni Speciale. \n\n Cercetările sunt continuate.",
  "metadata": {
    "original_file": "Accent_De_gorj_0215.html"
  }
}