{
  "title": "Asigurări pentru sistemul feroviar al CEO - Accent In Gorj",
  "content": "Complexul Energetic Oltenia vrea să își asigure flota feroviară pentru a nu achita pagube majore în cazul producerii de accidente și avarii.\n\n\n\n Au fost aprobate sumele necesare pentru încheierea de polițe de asigurare de răspundere civilă pentru pagube produse terților prin accidente de cale ferată la manevra feroviară.\n\n\n\n Mai este nevoie de polițe de asigurare în caz de asigurare în caz de avarii a locomotivelor din dotarea Secțiilor ELCFU Motru.\n\n\n\n Bugetul pentru serviciile de asigurare feroviară este de peste 223.000 de lei. \n\n\n\nLicitația pentru achiziționarea celor două tipuri de polițe de asigurare este programată săptămâna aceasta.\n\n\n\n Serviciul va fi prestat prin emitera poliței de asigurare pentru despăgubiri în caz de avariere a 26 locomotive din cadrul ELCFU Motru. Polițele vor fi încheiate pe o durată de 12 luni.",
  "metadata": {
    "original_file": "Accent_De_gorj_0209.html"
  }
}