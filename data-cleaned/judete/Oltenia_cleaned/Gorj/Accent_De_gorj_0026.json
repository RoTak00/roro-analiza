{
  "title": "Încep lucrările de modernizare la DJ663A ȘI DJ674A, TG-JIU -ȚICLENI - Accent In Gorj",
  "content": "Autoritățle locale din comuna Dănești au semnat, ieri 23 ianuarie, contractul de execuție pentru modernizarea infrastructurii rutiere pe drumurile DJ 663A și DJ 674A, ce reprezintă un pas major în dezvoltarea județului Gorj și în îmbunătățirea calității vieții locuitorilor din localitățile Târgu-Jiu, Botorogi, Văcarea, Țârculești și Țicleni.\n\n\n\n La ședința de lucru desfășurată la Consiliul Județean Gorj, pentru predarea amplasamentului către constructor, au participat, primarul comunei Dănești, Silviu Aurelian Filip și primarul orașului Țicleni Constantin Radu, care ș-au arătat toată disponibilitatea și deschiderea de a colabora cu toți factorii de decizie implicați, astfel încât să fie dus la bun sfârșit acest proiect grandios pentru cele două comunități.\n\n\n\n Proiectul are o valoare de aproape 93 de milioane de lei fără TVA, și este finanțat prin Programul Regional Sud-Vest Oltenia și bugetul propriu al județului, include modernizarea a peste 21 km de drumuri, reabilitarea și construirea de poduri, amenajarea trotuarelor și a pistelor pentru biciclete, precum și realizarea altor elemente de infrastructură esențiale. \n\n\n\nOrdinul de începere a lucrărilor va fi emis până la începutul lunii martie, cu termen de finalizare 720 de zile.",
  "metadata": {
    "original_file": "Accent_De_gorj_0026.html"
  }
}