{
  "title": "Cercetat pentru conducerea unui autoturism fără permis de conducere și refuzul sau sustragerea de la prelevarea de mostre biologice - Accent In Gorj",
  "content": "Noaptea trecută, ora 01.30, polițiști din cadrul Secţiei 1 Poliţie Rurală Melineşti au depistat un bărbat de 47 de ani, din comuna Almăj, în timp ce conducea un autoturism pe raza localităţii, având o concentrație de 0,84 mg/l alcool pur în aerul expirat.\n\nCel în cauză a refuzat deplasarea la o unitate medicală, pentru prelevarea de mostre biologice necesare în vederea stabilirii cu alcoolemiei.\n\nDe asemena, în urma verificărilor efectuate de poliţişti, s-a stabilit că bărbatul nu deţine permis de conducere pentru nicio categorie de vehicule.\n\nÎn cauză, poliţiştii au întocmit dosar penal sub aspectul săvârșirii infracțiunilor de conducerea unui vehicul fără permis de conducere şi refuzul sau sustragerea de la prelevarea de mostre biologice, iar cercetările sunt continuate, urmând ca la finalizarea acestora să fie propusă soluţie prin unitatea de parchet competentă.",
  "metadata": {
    "original_file": "Accent_De_gorj_0269.html"
  }
}