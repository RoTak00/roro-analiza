{
  "title": "CERTIFICAT DE ÎNMATRICULARE REȚINUT PENTRU UTILIZARE DE LUMINI NEOMOLOGATE - Accent In Gorj",
  "content": "Polițiștii Serviciului Rutier Vâlcea, în timp ce desfășurau activități de supraveghere și control pe Drumul Național 7, pe raza municipiului Râmnicu Vâlcea, au depistat un autoturism care circula având montate pe exteriorul caroseriei lumini multicolore neomologate.\n\nAstfel, autoturismul condus de un tânăr de 27 de ani, din comuna Costești, județul Vâlcea, a fost oprit pentru verificări.\n\nÎn urma constatărilor, polițiștii au dispus reținerea certificatului de înmatriculare, iar conducătorul auto a fost sancționat contravențional cu amendă în valoare de 990 de lei, în conformitate cu prevederile OUG 195/2002 privind circulația pe drumurile publice.",
  "metadata": {
    "original_file": "Accent_De_gorj_0291.html"
  }
}