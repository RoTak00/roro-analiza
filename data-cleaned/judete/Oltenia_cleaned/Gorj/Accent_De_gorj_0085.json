{
  "title": "Echipamente pentru mineri și energeticieni - Accent In Gorj",
  "content": "Complexul Energetic Oltenia a aprobat fondurile necesare pentru achiziția echipamentelor de vară. Acestea sunt destinate minerilor și energeticienilor.\n\n\n\n De regulă, echipamentele de vară se achiziționează în perioada sezonului rece. Astfel, se evită situațiile în care licitațiile nu sunt organizate din timp, iar costumele de protecție nu mai ajung la salariați. \n\n\n\nAșadar, administrația Complexului Energetic Oltenia a decis ca printre primele fonduri alocate la început de an să fie cele destinate achiziției prin licitație a costumelor de salopetă de vară.\n\n\n\n Intenția este ca până la finalul iernii să fie încheiat un contract de furnizare a echipamentelor care să corespundă din punct de vedere al calității și al prețului. \n\n\n\nSalopetele de lucru se acordă fiecărui angajat, în baza legislației și a Contractului Colectiv de Muncă.",
  "metadata": {
    "original_file": "Accent_De_gorj_0085.html"
  }
}