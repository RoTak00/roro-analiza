{
  "title": "ACȚIUNI PENTRU DEPISTAREA PERSOANELOR URMĂRITE ÎN TEMEIUL LEGII - Accent In Gorj",
  "content": "Polițiștii doljeni au organizat acţiuni, în municipiul Craiova şi comuna Leu, pentru depistarea persoanelor urmărite în temeiul legii.\n\nÎn urma activităţilor desfăşurate, poliţiştii au depistat şi încarcerat doi bărbaţi, pe numele cărora instanţa a emis mandate de executare a pedepsei închisorii.\n\nAstfel, poliţiştii Secţiei 4 Poliţie Craiova au depistat, în municipiul Craiova, un bărbat de 32 de ani, din localitate, faţă de care Tribunalul Dolj a emis un mandat de executare a 3 ani, 4 luni și 10 zile închisoare, pentru comiterea infracțiunii de trafic de droguri.\n\nDe asemenea, poliţiştii Secţiei 4 Poliţie Rurală Coşoveni au depistat, pe raza comunei Leu, un tânăr de 24 de ani, din localitate, faţă de care Judecătoria Craiova a emis un mandat de executare a 1 an şi 2 luni închisoare, pentru comiterea infracțiunii de conducerea unui vehicul fără permis de conducere.\n\nCei în cauză au fost încarceraţi în Penitenciarul Craiova.",
  "metadata": {
    "original_file": "Accent_De_gorj_0239.html"
  }
}