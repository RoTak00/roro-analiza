{
  "title": "Elevii de la Școala „Sfântul Nicolae”, campioni la volei",
  "content": "Echipele de volei (fete și băieți) ale Școlii Gimnaziale „Sfântul Nicolae” din Târgu Jiu au câștigat faza județeană a Olimpiadei Naționale a Sportului Școlar. \n\n „Vineri, 8 noiembrie 2024, s-a derulat etapa județeană a O.N.S.Ș. la volei – gimnaziu, fete și băieți. Câștigătorii sunt: Fete: Locul I – Școala Gimnazială „Sf. Nicolae”; Locul al II-lea – Școala Gimnazială „Constantin Brâncuși”; Locul al III-lea – Școala Gimnazială „Gheorghe Tătărescu” și Băieți: Locul I – Școala Gimnazială „Sf. Nicolae”; Locul al II-lea – Colegiul Național „Spiru Haret”; Locul al III-lea – Școala Gimnazială „Constantin Brâncuși”. Felicitări tuturor!”, a transmis Inspectoratul Școlar Județean Gorj. \n\n Așadar, echipele de volei ale Școlii Gimnaziale „Sfântul Nicolae” din Târgu Jiu vor reprezenta județul Gorj la etapa zonală. \n\n „Echipele de volei ale școlii noastre au demonstrat încă o dată ce înseamnă pasiunea, munca în echipă și determinarea! Echipa de fete (gimnaziu) a obținut Locul I la faza județeană și s-a calificat cu brio la faza zonală! Felicitări, fetelor, pentru efortul și dedicarea de care ați dat dovadă! Mulțumiri pentru îndrumarea oferită de profesorii coordonatori Gurică Leonard și Sulea Vasile Alin! Echipa de băieți (gimnaziu) a câștigat, de asemenea, Locul I la faza județeană și va merge mai departe la faza zonală! Suntem mândri de voi! Mulțumim doamnei profesor coordonator Hortopan Loredana pentru suportul oferit băieților noștri! Felicitări tuturor și mult succes la faza zonală!”, este mesajul conducerii Școlii Gimnaziale „Sfântul Nicolae” din Târgu Jiu. \n\n I.I.",
  "metadata": {
    "original_file": "Gorjeanul_0346.html"
  }
}