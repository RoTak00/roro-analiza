{
  "title": "Cosmin Popescu: “Protejarea pădurilor și susținerea dezvoltării durabile – priorități comune!” - Accent In Gorj",
  "content": "La sfârșitul săptămânii trecute au continuat discuțiile pe marginea propunerilor de modificare a suprafețelor incluse în zona de protecție strictă conform PNRR, care afectează aproape jumătate din fondul forestier al județului Gorj.\n\n\n\n La dezbatere au participat reprezentanți ai autorităților publice, ai comunităților locale, oameni de afaceri și oficiali ai ministerelor implicate, pentru a identifica soluții care să fie în beneficiul comunităților. \n\n Cosmin Popescu, președintele Consiliului Județean Gorj, a anunțat că își propune găsirea unui echilibru între protecția mediului și drepturile comunităților locale, dar și continuitatea proiectelor de investiții și a activităților economice esențiale pentru Gorj.\n\n\n\n Popescu a declarat că este necesar ca interesele oamenilor care depind de păduri pentru traiul zilnic să fie protejate.\n\n\n\n Uniunea Europeană a fost cea care a propus ca 10 la sută din fondul forestier să fie protejat. În cadrul Planului Național de Redresare și Rezilienţă, România și a asumat, printre altele, conservarea biodiversităţii și protejarea ecosistemelor vulnerabile. Așadar, la nivel natural, 30% din ariile naturale vor trebui sa aibă regim de protectie strictă.\n\n\n\n În Gorj, o zonă de 50.000 de hectare de pădure este propusă pentru protecție strictă.\n\n\n\n Conform prevederilor PNRR, accesul în aceste zone ar fi complet interzis, ceea ce înseamnă că exploatarea lemnului ar fi interzisă, locuitorii nu ar mai putea aduna lemne, fructe de pădure sau ciuperci, iar proiectele de investiții ar deveni imposibile.",
  "metadata": {
    "original_file": "Accent_De_gorj_0162.html"
  }
}