{
  "title": "God galben de vânt în Oltenia - Accent In Gorj",
  "content": "Potrivit avertizărilor meteorologice emise joi dimineață, începând de vineri dimineață până vineri la prânz, avem cod galben pentru intensificări ale vântului și viscol la munte, intensificări ale vântului cu viteze de 50-60 km/h în Banat, Crișana, Maramureș, cea mai mare parte a Transilvaniei, dar și vestul Olteniei, iar în Carpații Occidentali, vestul Meridionalilor și nordul Orientalilor, la altitudini mari – rafale care pot depăși 70-80 km/h și va fi viscol.\n\n\n\n Un al 2-lea cod galben va fi vineri de la ora 14:00 până vineri seară, la ora 23:00. Vor fi intensificări ale vântului, cu viteze de 50-70 km/h, în sudul Banatului, în Transilvania, în Moldova, cea mai mare parte a Olteniei, dar și sud-vestul Munteniei, iar la munte, la altitudini mari, de asemenea, rafale care pot să depășească 70-90 km/h, iar în a 2-a parte a nopții de vineri spre sâmbătă, intensificări ale vântului la cote mai reduse de 40-50 km.\n\n\n\n De mâine, mai ales în regiunile intracarpatice, vremea va se va răci considerabil, astfel încât temperaturile maxime nu vor mai depăși valori de 5-6 grade Celsius, în timp ce în sud și sud-est vor mai fi posibile valori de 10-14 grade. \n\n\n\nÎnsă de sâmbătă temperaturile se vor apropia, în cea mai mare parte a țării, de normalul termic al datei din calendar.",
  "metadata": {
    "original_file": "Accent_De_gorj_0097.html"
  }
}