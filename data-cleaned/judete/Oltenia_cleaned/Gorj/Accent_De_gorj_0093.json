{
  "title": "Încă se mai fac lucrări la grupul 5 de la Rovinari - Accent In Gorj",
  "content": "Sunt în continuare în execuție anumite tipuri de lucrări la grupul energetic numărul 5 de la Sucursala Electrocentrale de la Rovinari. În acest sens este necesară prelungirea prin act adițional a contractului principal de modernizare a blocului energetic numărul 5.\n\n\n\n Este vizat contractul încheiat cu societatea Romelectro. Asociat al companiei care a câștigat licitația de reabilitare a blocului energetic numărul 5 este socitatea Energomontaj SA. \n\n\n\nContractul a fost încheiat în anul 2017 și are ca obiect realizarea instalațiilor electrice și a automatizării la componentele blocului energetic amintit. Încă mai sunt de efectuat anumite operațiuni și acestea nu pot fi executate în afara contractului de bază. Prin urmare, este necesară prelungirea prin act adițional. Lucrările principale la grupul 5 au fost încheiate anul trecut și unitatea și a fost pusă în funcțiune și a produs energie electrică. Grupul a fost modernizat cu 100 de milioane de euro.",
  "metadata": {
    "original_file": "Accent_De_gorj_0093.html"
  }
}