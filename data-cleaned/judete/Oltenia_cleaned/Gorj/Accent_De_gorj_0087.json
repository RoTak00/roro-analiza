{
  "title": "BĂRBAT REȚINUT PENTRU VIOLENȚĂ ÎN FAMILIE - Accent In Gorj",
  "content": "La data de 10 ianuarie 2025, polițiști din cadrul Poliţiei Oraşului Bumbeşti-Jiu au fost sesizați prin apel 112 de către o femeie, de 67 de ani, din comuna Turcinești, cu privire la faptul că a fost agresată de către fostul soț al acesteia, un bărbat de 71 de ani, din localitate.\n\nDin primele verificări efectuate de polițiștii ajunși la fața locului, a reieșit faptul că, bărbatul, pe fondul unui conflict spontan, ar fi exercitat acte de violență atât asupra femeii, acesta prezentând leziuni la nivelul membrelor, gâtului și capului, cât și asupra fiului acestora, în vârstă de 41 de ani, cu același domiciliu, acesta prezentând leziuni la nivelul membrelor, gâtului și capului.\n\nÎn continuare, față de bărbatul de 71 de ani a fost emis un ordin de protecţie provizoriu pentru 5 zile prin care s-a dispus ca acesta să nu se apropie la mai puțin de 50 de metri față de persoanele în cauză, cât și de locul unde aceștia domiciliază și să nu ia legătura telefonic și nici prin alt mijloc de comunicare cu ei.\n\nÎn cauză s-a întocmit dosar penal în care se efectuează cercetări sub aspectul săvârşirii infracţiunii de violență în familie.\n\nUlterior, la data de 11 ianuarie 2025, față de bărbatul de 71 de ani s-a luat măsura reținerii preventive pentru 24 de ore, pentru săvârșirea infracţiunii de violență în familie, acesta fiind introdus în Centrul de Reținere și Arestare Preventivă Gorj.",
  "metadata": {
    "original_file": "Accent_De_gorj_0087.html"
  }
}