{
  "title": "Salariații CEO ar putea rămâne fără economia la fondul de salarii!",
  "content": "Nu se știe, deocamdată, dacă salariații Complexului Energetic Oltenia vor beneficia în acest an de economia la fondul de salarii. Și asta pentru că, spre deosebire de anii anteriori, nu se cunoaște dacă producătorul de energie pe cărbune va încheia anul cu profit sau va fi pe pierderi.\n\nLiderii de sindicat spun că nu au primit informări cu privire la situația CEO, astfel încât nu pot preciza dacă economia la fondul de salarii există, dacă aceasta este consistentă în cazul în care compania este pe profit, sau în ce cuantum va ajunge în mod egal la salariați. Pe de altă parte, este primul an în care salariații nu mai primesc prima de Crăciun, aceasta, împreună cu alte sporuri fiind introduse în salarii. În privința economiei la fondul de salarii, liderii sindicali spun că vor afla dacă există sau nu și în ce valoare va fi distribuită angajaților, cel mai probabil în luna ianuarie 2025. \n\n ,,Vom ști după Crăciun sau în ianuarie, anul viitor”, a declarat liderul Energia Rovinari, Constantin Mitrescu. \n\n M.C.H.",
  "metadata": {
    "original_file": "Gorjeanul_0168.html"
  }
}