{
  "title": "Mii de colindători aduc magia sărbătorilor la Primăria Târgu Jiu",
  "content": "Primăria Municipiului Târgu Jiu a creat un decor de poveste în incinta Stadionului Municipal pentru a-i întâmpina pe colindători în această perioadă a sărbătorilor.\n\nColindătorii sunt așteptați de luni până joi inclusiv, iar pe liste s-au înscris deja peste 5.000 de participanți.\n\n„ Peste o mie de colindători ne-au trecut pragul luni și a fost o adevărată încântare să-i primim. Decorul de poveste creat special pentru ei a transformat acest eveniment într-un moment cu totul specia l”, a anunțat primarul Marcel Romanescu.\n\nColindătorii, în special grupuri de elevi de la școlile și liceele din municipiu, au avut ocazia să se fotografieze în colțurile special amenajate, decorate cu tematică festivă.",
  "metadata": {
    "original_file": "Gorjeanul_0173.html"
  }
}