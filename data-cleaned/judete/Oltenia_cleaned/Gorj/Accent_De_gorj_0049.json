{
  "title": "Beneficiarii voucherului de vacanță de la CEO - Accent In Gorj",
  "content": "Sunt probleme la nivelul Complexului Energetic Oltenia, din cauza măsurilor de austeritate. Acestea vizează în mod direct voucherele de vacanță. Dacă anul trecut a fost adoptat un Memorandum prin care au fost menținute tichetele de masă și voucherele de vacanță, anul acesta Ordonanța austerității a dat peste cap toate planurile administrației și sindicatelor. \n\n Astfel, valoarea unui voucher de vacanță s-a redus de la 3000 de lei net la 1.600 de lei net. \n\n Voucherul va fi acordat numai în baza unei coplăți de 800 de lei din partea beneficiarului. În plus, angajații din sectorul bugetar și din companiile de stat cu peste 8.000 de lei net salariu nu vor beneficia de tichete de vacanță. \n\n În cazul Complexului Energetic Oltenia, peste 30% dintre salariați nu vor primi voucherul de vacanță pentru că beneficiază de un salariu de peste 8.000 de lei net.",
  "metadata": {
    "original_file": "Accent_De_gorj_0049.html"
  }
}