{
  "title": "A fost reținut șoferul care a provocat accidentul mortal în Stoicănești - Accent In Gorj",
  "content": "Un bărbat în vârstă de 61 de ani, din comuna Mărunței, a fost reținut după ce a provocat un accident mortal în Stoicănești, pe DJ 546A. \n\n Accidentul a implicat două vehicule: un utilaj agricol condus de el și un autoturism condus de un bărbat de 76 de ani din Timișoara. \n\n În urma impactului, conducătorul autoturismului și un pasager au decedat, iar alte două femei din același vehicul au avut nevoie de îngrijiri medicale. \n\n Bărbatul care conducea utilajul agricol avea o alcoolemie de 0,19 mg/l alcool pur în aerul expirat și nu poseda permis de conducere, conform verificărilor efectuate. \n\n După administrarea probatoriului, el a fost reținut pentru 24 de ore și a fost introdus în arestul Inspectoratului de Poliție Județean Olt.",
  "metadata": {
    "original_file": "Accent_De_gorj_0074.html"
  }
}