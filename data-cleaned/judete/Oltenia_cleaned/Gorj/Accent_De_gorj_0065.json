{
  "title": "Probleme cu personalul Minprest care activează la termocentrale - Accent In Gorj",
  "content": "Sunt probleme majore în ceea ce privește personalul de la prestatorul de servicii al Complexului Energetic Oltenia. \n\n Angajații Minprest Serv Rovinari lucrează atât în carierele miniere, cât și în sucursalele electrocentrale. Problema principală este că, în ciuda faptului că lucrează în același condiții de muncă, precum colegii lor din cadrul Complexului Energetic Oltenia, salariații prestatorului de servicii Minprest Serv Rovinari nu sunt încadrați în condiții deosebite. Astfel, și salarizarea este cu totul diferită, iar reducerea vârstei de pensionare nu există. \n\n Unul dintre liderii de sindicat din cadrul Complexului Energetic Oltenia, Nicușor Văduva, susține că la prestatorul de servicii al companiei energetice activează personal cu mare experiență care ar putea fi preluat de către termocentrale sau carierele miniere. \n\n Acest lucru nu se întâmplă, cu toate că este deficit de personal în foarte multe compartimente și secții.",
  "metadata": {
    "original_file": "Accent_De_gorj_0065.html"
  }
}