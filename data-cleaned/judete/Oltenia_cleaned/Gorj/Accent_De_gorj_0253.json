{
  "title": "Transport pentru minerii din subordinea UMC Motru - Accent In Gorj",
  "content": "Personalul din cadrul Unității Miniere de Cariere Motru, din cadrul Complexului Energetic Oltenia, va beneficia de servicii de transport în următorul an. Cu toate acestea, subunitatea minieră respectivă este propusă pentru închidere în Planul de restructurare și decarbonare. \n\n Este vorba despre servicii de transport persoane de la domiciliu la locul de muncă și retur, pentru Unitatea Minieră de Cariere Motru, sectorul Husnicioara. \n\n Suma alocată este de aproape 500.000 de lei. \n\n Contractul de prestări servicii va fi încheiat pentru 12 luni și va fi asigurat transportul rutier specializat de pasageri. \n\n Conform Complexului Energetic Oltenia, prin contractarea acestor tipuri de servicii se va asigura transportul salariaților Unităţii Miniere de Cariere Motru, sector Husnicioara de la domiciliu la locul de muncă și retur, în condiţii de siguranţă.",
  "metadata": {
    "original_file": "Accent_De_gorj_0253.html"
  }
}