{
  "title": "Opt persoane reținute în Gorj. Suspecții, acuzați de trafic de droguri de mare risc - Accent In Gorj",
  "content": "Opt persoane sunt cercetate pentru constituirea unui grup infracțional organizat, trafic de droguri de risc și trafic de droguri de mare risc, ambele în formă continuată. Faptele au fost comise, în Gorj, în perioada iulie 2024 – ianuarie 2025.\n\n\n\n Suspecții ar fi constituit un grup infracțional piramidal în vederea obținerii de beneficii financiare din comercializarea de substanțe interzise: canabis și MDMA, cu sume cuprinse între 50 și 250 de lei pentru un gram.\n\n\n\n 11 percheziții au fost efectuate, în această săptămână, în municipiul Târgu Jiu, comuna Albeni și orașul Târgu Cărbunești.\n\n\n\n În urma verificărilor au fost descoperite și ridicate aproximativ 650 de grame de canabis, opt grindere ce conțineau fragmente vegetale mărunțite, un cântar electronic de precizie, 3.450 de lei, precum și alte mijloace de probă.\n\n\n\n S-a dispus reținerea celor opt persoane, iar alte 50 au fost audiate.",
  "metadata": {
    "original_file": "Accent_De_gorj_0059.html"
  }
}