{
  "title": "Stoc de cărbune, scos la vânzare",
  "content": "Circa 2000 de tone de huilă sunt blocate în curtea Termocentralei Paroșeni. Este vorba despre stocul de cărbune care nu a fost dat în plată în momentul în care s-au transferat activele pe Complexul Energetic Valea Jiului, a rămas la Complexul Energetic Hunedoara. Scoasă la vânzare, huila nu e atractivă pentru nimeni, potrivit publicației Gazeta de Dimineață. Administratorul judiciar al fostei companii energetice susține că la momentul dării în plată a fost comisă o greșeală pe care nimeni nu a vrut să o înțeleagă și astfel să o remedieze. ,,În ultima săptămână de funcționare a Complexului Energetic Hunedoara, între 28 septembrie și 5 octombrie, minerii au mers la serviciu, au scos cărbune. Cărbunele acela a intrat în proprietatea CEH nu avea cum să intre în proprietatea noii societăți. Eu le-am propus înainte de finalizarea dării în plată, pe 4-5 octombrie, să mai pornească o dată Termocentrala Paroșeni și să ardă și acest cărbune că altfel ne rămâne nouă în stoc”, a declarat Emil Gros, administrator judiciar CEH, citat de publicația amintită. \n\n M.C.H.",
  "metadata": {
    "original_file": "Gorjeanul_0366.html"
  }
}