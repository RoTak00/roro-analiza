{
  "title": "Bâlteni: Târgul săptămânal de la Peșteana nu se închide",
  "content": "Autoritățile locale din comuna Bâlteni vin cu o serie de precizări pentru cetățenii care aleg să treacă săptămânal pragul târgului din Peșteana, dar și pentru comercianți: activitatea nu se închide ba, din contră, târgul se va dezvolta! Conducerea Primăriei Bâlteni a luat decizia ca în incinta târgului să nu se mai parcheze mașini, zona fiind una cu o circulație greoaie în zilele de sâmbătă, când târgul se organizează, iar autoritățile locale oferă posibilitatea cumpărătorilor să își parcheze autovehiculele în vecinătatea târgului, peste drum de calea ferată. \n\n „Deși au existat voci care spuneau că se dorește închiderea acestui târg, totul se întâmplă în sens contrar. Activitatea va fi extinsă prin faptul că am luat măsura interzicerii autovehiculelor în târg. Astfel va exista mai mult spațiu pentru comercianți, vom putea aduce comercianți noi, marfa va fi și mai diversificată, iar oamenii vor avea de unde alege și nu se vor mai înghesui printre mașini atunci când își fac târguielile”, a precizat Marius Popescu, primarul ales al comunei Bâlteni. \n\n I.M.",
  "metadata": {
    "original_file": "Gorjeanul_0467.html"
  }
}