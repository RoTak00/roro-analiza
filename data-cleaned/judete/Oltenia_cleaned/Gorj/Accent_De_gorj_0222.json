{
  "title": "Procese pentru creșterea pensiilor pentru mineri și energeticieni - Accent In Gorj",
  "content": "La nivelul județului Gorj, există mii de procese legate de creșterea pensiilor pentru angajații din minerit și sectorul energetic. În ultimii doi ani și jumătate, peste 3.000 de angajați din aceste domenii au ieșit la pensie de la Complexul Energetic Oltenia. Cei mai mulți au solicitat pensionarea în baza legilor 197 și 74, în corelație cu vechea legislație a pensiilor. \n\n Începând cu 1 septembrie 2024, odată cu intrarea în vigoare a noii Legi a pensiilor, au avut loc alte ieșiri din sistem. Cu toate acestea, între 70% și 80% dintre deciziile emise au fost considerate incorecte, motiv pentru care numeroși pensionari au apelat la instanțele de judecată. Mii de persoane, inclusiv mineri și energeticieni, s-au adresat avocaților, sindicatelor sau asociațiilor care oferă consultanță juridică în astfel de cazuri.",
  "metadata": {
    "original_file": "Accent_De_gorj_0222.html"
  }
}