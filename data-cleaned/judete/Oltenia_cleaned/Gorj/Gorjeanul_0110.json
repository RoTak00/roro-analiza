{
  "title": "Jandarmeria: Peste 20 de infracțiuni, în primele zile din 2025",
  "content": "Jandarmii din cadrul Inspectoratului de Jandarmi Județean ,,Tudor Vladimirescu” Gorj au acționat pentru asigurarea unui climat normal de ordine și siguranță publică la manifestările religioase și sportive care s-au organizat în vacanța de iarnă.\n\nAstfel, în perioada 1 ianuarie – 7 ianuarie, au fost aplicate un număr de 16 sancțiuni contravenționale în valoare totală de 12.200 lei și, în cooperare cu Poliția, au fost constatate 21 infracțiuni, cu 23 autori. Totodată, au fost realizate un număr de 87 verificări în aplicația e DAC. Sancțiunile contravenționale aplicate au fost pentru adresarea de injurii și expresii jignitoare, provocare la scandal, tulburarea ordinii și liniștii publice, consum de băuturi alcoolice în locuri publice, lăsarea fără supraveghere a unui câine care a prezentat pericol. Totodată, au fost recepționate un număr de 93 apeluri SNUAU 112. \n\n ”În primele zile ale acestui an, jandarmii montani din Rânca, Runcu și Tismana au acționat pentru informarea, îndrumarea şi acordarea de asistenţă turiştilor, fără a fi înregistrate incidente deosebite. Mulțumim cetățenilor care au ales să petreacă această minivacanță în mod responsabil și au dat dovadă de înțelegere cu privire la măsurile de siguranță adoptate.Vă reamintim că puteți solicita sprijinul jandarmilor aflați în dispozitivele de ordine publică, în mod direct sau prin apelarea numărul unic de urgență 112”, au transmis jandarmii într-un comunicat de presă. \n\n M.C.H.",
  "metadata": {
    "original_file": "Gorjeanul_0110.html"
  }
}