{
  "title": "TÂNĂR DE 16 ANI REȚINUT DE POLIȚIȘTI - Accent In Gorj",
  "content": "La data de 7 decembrie 2024, în jurul orei 22:40, polițiști din cadrul Poliției Municipiului Târgu Jiu au fost sesizați prin apel 112 cu privire la producerea unui conflict între două persoane.\n\nDin primele verificări efectuate de polițiștii ajunși la fața locului, a reieșit faptul că un tânăr, în vârstă de 19 ani, din Târgu Jiu, în timp ce se afla într-un taxi care se afla staționat pe strada Victoriei din municipiu, pe fondul unui conflict spontan, ar fi fost lovit cu pumnul și tăiat superficial cu un cuțit în zona feței (obrazul drept) de un minor, în vârstă de 16 ani, din comuna Dănești, sat Botorogi.\n\nTânărul în vârstă de 19 ani s-a deplasat cu autoturismul personal la Spitalul Județean din localitate pentru acordarea de îngrijiri medicale.\n\nAcestuia i-au fost aduse la cunoștință prevederile Legii 26/2024, ocazie cu care nu a dorit parcurgerea formularului de evaluare a riscului, s-a opus emiterii unui ordin de protecție provizoriu, fiindu-i înmânată o cerere pentru a se adresa instanței conform Anexei 2 din Legea 26/2024.\n\nÎn cauză, polițiștii au întocmit dosar penal, sub aspectul săvârşirii infracţiunii de lovire sau alte violențe.\n\nÎn urma cercetărilor efectuate de polițiști în cadrul dosarului penal privind săvârșirea infracțiunii de lovire, s-a luat legătura cu procurorul de caz, fiind dispusă reținerea pe bază de ordonanță pe o perioadă de 24 de ore, față de minorul de 16 ani, din Dănești, acesta fiind introdus în arestul I.P.J. Gorj.",
  "metadata": {
    "original_file": "Accent_De_gorj_0225.html"
  }
}