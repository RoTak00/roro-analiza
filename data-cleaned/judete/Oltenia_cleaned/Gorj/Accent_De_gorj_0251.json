{
  "title": "Acțiuni pentru siguranța comunității – 136 de sancţiuni contravenţionale, în valoare totală de 37.375 de lei - Accent In Gorj",
  "content": "În ultimele 24 de ore, polițiștii mehedințeni au desfășurat acțiuni cu efective mărite pentru menținerea ordinii și liniștii publice, respectarea legislației rutiere de către participanții la trafic, prevenirea traficului și consumului de substanțelor interzise și depistarea persoanelor urmărite.\n\nTotodată, 54 de conducători auto au fost testați cu aparatura din dotare, în vederea stabilirii indiciilor cu privire la eventuala prezență a substanțelor psihoactive și consumului de alcool la volan.\n\nÎn cadrul activităţilor derulate, au fost legitimate prin intermediul aplicație e-DAC peste 190 de persoane și au fost verificate aproximativ 147 de vehicule.\n\nPentru neregulile constatate, polițiștii au aplicat 136 de sancţiuni contravenţionale, în valoare totală de aproximativ 37.375 de lei.\n\nAu fost scoși din trafic, reprezentând un pericol pentru ceilalți participanți, 8 conducători auto. Acestora le-a fost suspendată exercitarea dreptului de a conduce vehicule pe drumurile publice, potrivit legii.\n\nDe asemenea, au fost oprite din a circula pe drumurile publice 4 vehicule care nu prezentau siguranță în trafic. Astfel, certificatele de înmatriculare ale acestora au fost retrase până la remedierea problemelor constatate.",
  "metadata": {
    "original_file": "Accent_De_gorj_0251.html"
  }
}