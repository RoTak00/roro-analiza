{
  "title": "Bâlteni: S-a inaugurat Grădinița cu Program Normal!",
  "content": "Autoritățile locale din comuna Bâlteni au inaugurat vineri, 29 noiembrie, noua locația care va găzdui Grădinița cu Program Normal din satul Bâlteni. Spațiul este acum unul modern, la stardarde europene, atractiv și colorat, atât pentru prichindeii care vor învăța aici, cât și pentru cadrele didactice.\n\nLa festivitate au fost prezenți: Marius Popescu, edilul localității, deputatul Mihai Weber, Cosmin Popescu, președintele Consiliului Județean Gorj, conducerea Liceului Tehnologic Bâlteni, precum și un sobor de preoți care au sfințit noul sediu. ”Inaugurarea Grădiniței cu Program Normal Bâlteni. De astăzi, cei mici beneficiază de condiții optime de învățare! Felicitări tuturor celor implicați în realizarea acestei investiții!”, a transmis, vineri, și conducerea Inspectoratului Școlar Județean Gorj. \n\n În noua locație, Primăria Bâlteni a investit circa 700.000 de lei, bani alocați din bugetul local. \n\n ”S-a deschis noua Grădiniță cu Program Normal Bâlteni, o grădiniță mult așteptată și realizată, într-un timp relativ scurt, de un om hotărât să-și respecte promisiunile. Felicitări pentru această realizare domnule primar Marius Popescu! Dragi copii, vă așteptăm să pășiți cu bucurie într-o lume de basm!”, este și anunțul conducerii Liceului Tehnologic Bâlteni, care are în subordine toate unitățile de învățământ de pe raza localității. \n\n Izabella Molnar",
  "metadata": {
    "original_file": "Gorjeanul_0256.html"
  }
}