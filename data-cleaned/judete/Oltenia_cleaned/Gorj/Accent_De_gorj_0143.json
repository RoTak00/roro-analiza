{
  "title": "„Alaiul obiceiurilor de iarnă”, mâine la Târgu Jiu - Accent In Gorj",
  "content": "Joi, 19 decembrie, începând cu ora 10:00, în Piața Prefecturii din municipiul Târgu Jiu va avea loc un eveniment cultural special.\n\n\n\n Este vorba de „Alaiul obiceiurilor de iarnă”, organizat de Consiliul Județean Gorj, în colaborare cu Școala Populară de Artă „Constantin Brâncuși”, Centrul Județean pentru Conservarea și Promovarea Culturii Tradiționale Gorj și Ansamblul Artistic Profesionist „Doina Gorjului”. \n\n\n\nPeste 500 de colindători îmbrăcați în costume tradiționale vor aduce în prim-plan diversitatea datinilor și obiceiurilor de iarnă din Gorj, dar și frumusețea dansurilor și colindelor specifice zonei.\n\n\n\n Pe lângă colindele de Crăciun, vor fi puse în scenă diferite obiceiuri precum „Umblatul cu capra”, „Ursul”, „Plugușorul”, jocul măștilor, precum și alte tradiții păstrate din străbuni. \n\n\n\nLa acest eveniment vor participa ansambluri folclorice și grupuri de colindători din întreg județul.",
  "metadata": {
    "original_file": "Accent_De_gorj_0143.html"
  }
}