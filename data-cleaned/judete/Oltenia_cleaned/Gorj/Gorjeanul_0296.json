{
  "title": "Jandarmii, la o clasă pregătitoare din Târgu Jiu. Campanie anti-violență în școli",
  "content": "Jandarmii din cadrul compartimentului Prevenirea și Combaterea Faptelor Antisociale au desfășurat o activitate preventiv-educativă privind prevenirea faptelor cu violență la o clasă pregătitoare din cadrul Școlii Gimnaziale ,,Alexandru Ștefulescu” Târgu-Jiu. În cadrul unei ore, elevii au interacționat activ cu jandarmii și au adresat numeroase întrebări referitoare la comportamentul pe care trebuie să îl adopte atât în incinta instituției de învățământ cât și pe traseul de deplasare la și de la școală. ,,Au fost prezentate filme preventiv-educative referitoare la bullying în care minorii să nu devină victime sau autori. Pentru că au fost implicați și au interacționat foarte bine, elevii au fost recompensați cu legitimații de jandarm-junior și dulciuri. Activitățile preventiv-educative în rândul elevilor le vom continua și în perioada următoare, când, vom participa și la alte unități de învățământ din județul Gorj pentru a interacționa direct cu copiii și a le transmite sfaturi utile”, a comunicat Jandarmeria. \n\n M.C.H.",
  "metadata": {
    "original_file": "Gorjeanul_0296.html"
  }
}