{
  "title": "Dosar penal pentru vot multiplu - Accent In Gorj",
  "content": "Poliţişti din cadrul Poliţiei Oraşului Filiaşi s-au sesizat cu privire la faptul că, la Secţia de votare nr. 216 Filiaşi, o persoană a votat de două ori.\n\nÎn urma verificărilor efectuate de polițiști s-a constatat faptul că, la Secţia de votare nr. 216 din oraşul Filiaşi, un bărbat, de 57 de ani, din oraşul Filiaşi şi-a exercitat dreptul la vot de două ori, la ora 8.41 şi la ora 14.05.\n\nÎn cauză, a fost întocmit dosar penal sub aspectul săvârșirii infracțiunii de fraudă la vot, cercetările fiind continuate pentru stabilirea cu exactitate a împrejurărilor în care au avut loc evenimentele, urmând ca la definitivare să fie propusă soluție prin unitatea de parchet competentă.",
  "metadata": {
    "original_file": "Accent_De_gorj_0285.html"
  }
}