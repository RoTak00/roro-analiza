{
  "title": "Peste 4700 de permise de conducere, reținute în Gorj în 2024 - Accent In Gorj",
  "content": "În anul 2024, pe raza județului Gorj, polițiștii rutieri au acționat pe principalele artere din județ. Controalele au vizat, în principal, creștrea gradului de disciplină rutieră, prevenirea și combaterea consumului de alcool și droguri la volan și impunerea respectării regimului legal de viteză.\n\n\n\n Oamenii legii au aplicat aproape 47.000 de sancțiuni contravenționale, dintre care 44.793 pentru încălcarea prevederilor privind circulația pe drumurile publice.\n\n\n\n De asemenea, anul trecut, efectivele de poliție rutieră au reținut în vederea suspendării exercitării dreptului de a conduce 4.740 de permise de conducere, cele mai multe pentru încălcarea regimului legal de viteză.\n\n\n\n Totodată, au fost retrase 2.203 certificate de înmatriculare. \n\n Acțiunile specifice vor continua în 2025.",
  "metadata": {
    "original_file": "Accent_De_gorj_0062.html"
  }
}