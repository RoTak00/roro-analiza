{
  "title": "Primarul din Drăguțești strânge gunoaie la început de an - Accent In Gorj",
  "content": "Primarul comunei Drăguțești, Dumitru Ion Popescu, și-a început prima zi de lucru pe teren într-un mod surprinzător. Acesta a descoperit că, pe marginea drumului, erau aruncate mai multe gunoaie de către cetățeni care nu respectă normele de bun simț.\n\n\n\n Această problemă nu a trecut neobservată de catre primarul Dumitru Ion Popescu, care a decis să acționeze direct, adunând personal pungi și alte obiecte aruncate în șanț. \n\n\n\n\n\n Prin exemplul său, Dumitru Ion Popescu a dorit să transmită un mesaj puternic comunității despre responsabilitatea fiecărui cetățean în ceea ce privește curățenia mediului înconjurător. Primarul a subliniat importanța inițiativelor de igienizare a comunei și a îndemnat locuitorii să contribuie la menținerea unui mediu curat și sănătos.",
  "metadata": {
    "original_file": "Accent_De_gorj_0102.html"
  }
}