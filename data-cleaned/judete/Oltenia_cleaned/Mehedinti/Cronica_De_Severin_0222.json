{
  "title": "În ce condiții dispare salariul minim",
  "content": "“Începând cu data de 1 ianuarie 2022, salariul de bază minim brut garantat în plată poate fi aplicat pentru un salariat pentru o perioadă de maxim 24 de luni de la momentul încheierii contractului individual de muncă. După expirarea perioadei respective, acesta va fi plătit cu un salariu de bază superior salariului de bază minim brut garantat în plată. Conform actului normativ menționat, se aplică pentru salariatul plătit cu salariul de bază minim brut garantat în plată, care are deja încheiat un contract individual de muncă, perioada de maxim 24 de luni fiind calculată începând cu data de 1 ianuarie 2022.”\n\nAșadar, această măsură ar trebui să reducă, în teorie, numărul persoanelor care sunt încadrate cu salariul minim. Nu se menționează o sumă minimă cu care angajatorul poate mări salariile respectivilor angajați. În teorie, poate fi vorba și despre câțiva lei.\n\nLegal, unii angajatori pot închide acele contracte de muncă pe salariul minim și să deschidă altele noi pe numele angajaților.\n\nPoate vor fi unii angajatori ce vor decide majorarea salariilor cu 1-5-10-50 lei, cât vor, dar alții vor prefera să încheie contractele și să deschidă unele noi. Ordonanța trenuleț prevede, printre altele, obligația ca pentru angajații plătiți cu salariul minim de cel puțin 24 de luni, acestea să le fie mărite.",
  "metadata": {
    "original_file": "Cronica_De_Severin_0222.html"
  }
}