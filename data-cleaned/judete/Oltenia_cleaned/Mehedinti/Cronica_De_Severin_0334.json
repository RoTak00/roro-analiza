{
  "title": "25 DE MAȘINI RETRO AU IEȘIT LA PARADĂ, ÎN CENTRUL ORAȘULUI",
  "content": "Rafinate ori sportive, mașini de colecție din mai multe orașe au fost admirate astăzi de pasionații de automobile, dar și de micii severineni, curioși. 25 de mașini istorice și-au găsit loc în zona centrală a orașului nostru. Cele mai multe aparțin colecționarilor din Dolj, Gorj, ori Timiș cărora li s-au alăturat și colegi de pasiune din Mehedinți.\n\nALEXANDRU MAHUȚ, MEMBRU RETROMOBIL MEHEDINȚI: “Sunt mașini care se întrețin destul de greu, uneori așteptăm ani de zile pentru o piesă de schimb, având în vedere vechimea lor. Am venit astăzi cu un Nissan 300 ZX, este din 1991, mi-au trebuit 4 ani să o recondiționez. După ce a împlinit 30 de ani am atestat-o la Retromobil Club, iar astăzi am expus-o pentru prima dată.”\n\nNe bucurăm că am găzduit Retro Parada Verii și le mulțumim atât colecționarilor noștri, autohtoni, cât și oaspeților din țară pentru prezența în orașul nostru. Retromobil Club Romania constituie la ora actuală cea mai importantă asociație de profil din țară, cu peste 3.700 de membri.",
  "metadata": {
    "original_file": "Cronica_De_Severin_0334.html"
  }
}