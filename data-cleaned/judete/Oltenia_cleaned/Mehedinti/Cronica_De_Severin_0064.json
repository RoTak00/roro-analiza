{
  "title": "Incendiile au afectat peste 1500 hectare de teren",
  "content": "Astăzi, 06.09.2024 se continuă intervențiile de limitare și lichidare a incendiilor de pe raza localităților Bâlvăneștii de Jos, Schitu de Sus, Ilovăț, Puținei și Gârnița.\n\nPompierii au intervenit cu 9 autospeciale de stingere cu apă și spumă, un ATV, două microbuze, saci stingători și unelte genistice pentru limitarea și stingerea acestor incendii izbucnite acum 4 zile.\n\nÎn aceste momente focarele sunt izolate, fără risc de propagare la gospodăriile cetățenilor. În sprijin, intervin și colegi din cadrul ISU OLT și ISU DOLJ.\n\nOperațiunile sunt extrem de dificile din cauza terenului accidentat, greu accesibil, dar și din cauza secetei prelungite ce a condus la zone cu uscăciune avansată.\n\nPână la această oră, elicopterul Black Hawk echipat cu sistemul Bambi Bucket din cadrul Inspectoratului General de Aviație, a efectuat 9 aruncări în zona Schitul de Sus.",
  "metadata": {
    "original_file": "Cronica_De_Severin_0064.html"
  }
}