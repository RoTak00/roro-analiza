{
  "title": "APIA acordă sprijin financiar în valoare de peste 99,2 milioane lei pentru producătorii agricoli din sectorul cereale",
  "content": "Agenția de Plăți şi Intervenție pentru Agricultură (APIA) efectuează plățile aferente măsurii de sprijin care se acordă producătorilor agricoli din sectorul cereale, în conformitate cu prevederile HG nr. 352/2023. Suma autorizată la plată este în valoare de 99.233.407,06 lei (20.099.940,82 euro) pentru un număr de 7.577 de beneficiari și se asigură astfel:\n\n– 49.616.610,77 lei (10.049.951,75 euro) din finanţare externă nerambursabilă prin Fondul European de Garantare Agricolă (FEGA); \n\n – 49.616.796,29 lei (10.049.989,07 euro) de la bugetul de stat, prin bugetul Ministerului Agriculturii şi Dezvoltării Rurale pe anul 2023.\n\nObiectivul acestei scheme de susținere financiară îl reprezintă asigurarea unui grant financiar acordat pentru compensarea cheltuielilor angajate de producătorii agricoli din sectorul cereale pentru depozitarea în spaţii proprii sau depozitarea în custodie la terţi a cantităţilor de grâu obţinute din producţia proprie a anului 2022 şi înregistrate în aceste spaţii la data de 1 februarie 2023. La nivelul APIA CJ Mehedinti au fost inregistrati un numar de 116 fermieri, suma platita pentru acestia fiind de 1.517.349,08 lei.",
  "metadata": {
    "original_file": "Cronica_De_Severin_0331.html"
  }
}