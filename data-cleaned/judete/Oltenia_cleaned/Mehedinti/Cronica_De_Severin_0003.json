{
  "title": "Turismul în MEHEDINȚI, în creștere",
  "content": "Sosirile înregistrate în structurile de primire turistică cu funcțiuni de cazare în luna noiembrie 2024 au fost de 5086, în creștere cu 147 (+ 3,0 %) față de cele înregistrate în luna corespunzătoare din anul precedent. Din numărul total de sosiri, sosirile turiştilor români au reprezentat 93,1 % în luna noiembrie 2024. Pe tipuri de structuri de primire turistică, sosirile înregistrate în hoteluri deţin ponderea majoritară, respectiv, 55,9 %. \n\n Înnoptările înregistrate în structurile de primire turistică cu funcțiuni de cazare în luna noiembrie 2024 au fost în număr de 11097, în scădere cu 1177 (9,6 %) față de cele înregistrate în luna corespunzătoare din anul precedent. \n\n Din numărul total de înnoptări, înnoptările turiștilor români au reprezentat 93,6 % în luna noiembrie 2024. Pe tipuri de structuri de primire turistică, înnoptările înregistrate în hoteluri reprezintă 67,4 % din total. Indicele de utilizare netă a locurilor de cazare în luna noiembrie 2024 a fost de 20,9 % pe total structuri de cazare turistică, iar în luna corespunzătoare din anul precedent, a fost de 21,8 %. \n\n În perioada 1.I – 30.XI.2024 sosirile înregistrate în structurile de primire turistică au fost de 105820, în creștere cu 1,0 % comparativ cu perioada corespunzătoare din anul precedent, turiștii români reprezentând 92,3 % din total, iar pe tipuri de structuri, hotelurile au deținut ponderea majoritară, respectiv 39,2 %. \n\n Înnoptările înregistrate în aceeași perioadă au fost de 209009, în scădere cu 2,8 % comparativ cu perioada corespunzătoare din anul precedent, turiștii români reprezentând 93,4 % din total, iar pe tipuri de structuri, hotelurile au deținut ponderea majoritară, respectiv 47,2 %.",
  "metadata": {
    "original_file": "Cronica_De_Severin_0003.html"
  }
}