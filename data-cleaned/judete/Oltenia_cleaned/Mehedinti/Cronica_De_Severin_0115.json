{
  "title": "Scanerul cu raze X din vama Porțile de Fier I va fi instalat abia în… 2026",
  "content": "Ministerul de Finanțe implementeaza proiectul „Dotarea birourilor vamale de frontieră cu sisteme de scanare autovehicule și containere (sisteme de securitate) și înființarea Centrului național de analiză imagistică în cadrul căruia se vor integra sistemele de scanare autovehicule și containere din dotarea AVR”, în cadrul căruia, în 26 de birouri vamale, vor fi instalate scanere pentru verificarea autovehiculelor și a încărcăturii acestora (containere).\n\nAceastă măsură vine ca parte a unui efort mai larg al Ministerului Finanțelor de a moderniza infrastructura vamală pentru a asigura o gestionare eficientă a frontierelor în interesul securității naționale și a pentru a consolida mecanismele de combatere a contrabandei și fraudei la frontiere.\n\nTermenul de finalizare a proiectului amplasării celor 26 de scanere cu raze X este 31 decembrie 2027 (31 decembrie 2026 pentru componenta finanțată prin PNRR), iar finanțarea nerambursabilă (PNRR) se ridică la 34.060.459 euro.\n\nÎn anul 2024 vor deveni operaționale 9 scanere în următoarele puncte de frontieră: Giurgiulești, Siret, Albița, Constanța Nord, Constanța Sud, Isaccea, Halmeu, Sighet și Moravița. \n\n În anul 2025 vor fi amplasate 8 scanere în birourile vamale din: Giurgiulești, Albița, Constanța Sud, Isaccea, Sighet, Stânca Costești, Oancea. \n\n În 2026 vor fi operaționale 9 scanere în vămile Constanța Sud, Halmeu, Moravița, Calafat, Nădlac, Borș, Stânca Costești, Porțile de Fier, Petea.\n\nPrimul scaner cu raze X pentru combaterea activităților ilicite, destinat verificării autovehiculelor, a fost inaugurat la biroul de frontieră Galați-Giurgiulești.",
  "metadata": {
    "original_file": "Cronica_De_Severin_0115.html"
  }
}