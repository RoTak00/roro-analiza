{
  "title": "Primarul MARIUS SCRECIU: „AM OBLIGAȚIA SĂ ȚIN CONT DE CEEA CE AU CERUT OAMENII DE LA MINE”",
  "content": "„Mulțumesc celor care m-au votat, celor care au avut încredere în mine. Am obligația să țin cont de ceea ce au cerut oamenii de la mine. Am început munca în primărie și primii pași sunt făcuți. \n\n Mulțumesc de asemenea Consiliului Local Drobeta Turnu Severin, dar și consilierilor PSD, pentru că am o întreagă echipă. Avem foarte multe de făcut în acest mandat, reabilitări de școli, sunt 46 de străzi în diferite zone ale orașului care urmează să fie asfaltate, locuri de parcări, locuri de joacă. \n\n Mai avem și lucruri pe care nu le-am finalizat în mandatul trecut și trebuie făcute. Important este ca Primăria și eu personal să ne concentrăm pe atragerea de fonduri europene și pot să vă spun că acum avem de două ori mai multe fonduri europene”, a declarat primarul Marius Screciu după depunerea jurământului. \n\n Printre obiectivele pe care intenționează să le realizeze în acest mandat, primarul Marius Screciu a amintit: \n\n -Modernizarea parcurilor centrale; \n\n -Extinderea utilităților (apă, canalizare, gaze, curent electric) pe toate străzile nou înființate; \n\n -Renovarea Cinematografului Porțile de Fier; \n\n -Modernizarea Stadionului Angelescu; \n\n -Modernizarea și îmbunătățirea Colegiilor „Gheorghe Țițeica” și „Ștefan Odobleja”; \n\n -Amenajarea Parcului Aluniș; \n\n -Continuarea modernizării unităților de învățământ (grădinița nr. 20, școlile gimnaziale nr. 14 și nr. 15); \n\n -Construirea unui parc fotovoltaic; \n\n -Construirea de blocuri de locuințe pentru tineri.\n\n„Vă asigur de buna mea credință și de angajamentul meu de a duce aceste proiecte la bun sfârșit!”, a adăugat primarul.",
  "metadata": {
    "original_file": "Cronica_De_Severin_0036.html"
  }
}