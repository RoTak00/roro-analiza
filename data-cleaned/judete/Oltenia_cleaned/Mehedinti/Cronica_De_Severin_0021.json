{
  "title": "Începe Postul Crăciunului",
  "content": "Postul începe pe 15 noiembrie, iar conform rânduielilor bisericești, credincioșii trebuie să renunțe la consumul de carne cu o seară înainte, pe 14 noiembrie (Lăsatul Secului). Potrivit cutumelor religioase și a tradițiilor, există câteva aspecte care nu pot fi făcute în cele 40 de zile de post. Postul Crăciunului, cunoscut de credincioși și ca Postul Nașterii Domnului, ține 40 de zile. Se va încheia la data de 24 decembrie. În această perioadă, credincioșii se abțin de la consumul anumitor alimente, merg la biserică și respectă anumite tradiții. În cele 40 de zile de post, credincioșii nu consumă anumite alimente și trec printr-o perioadă de reflecție și pregătire spirituală. În Postul Crăciunului, credincioșii nu consumă ouă, carne și lactate și evită petrecerile.\n\nDe asemenea, în această perioadă nu este bine să te cerți și nici să manifești un comportament egoist. Tot în această perioadă sunt interzise plăcerile trupești. Tot în această perioadă, creștinii merg la biserică pentru a se ruga atât pentru ei, cât și pentru cei dragi. Sunt încurajate donațiile și actele de caritate și este o perioadă în care fiecare persoană trebuie să se concentreze pe spiritualitate.\n\nEste postul cu cele mai multe dezlegări la pește, ulei și vin. În anumite zile de marți și joi, potrivit cutumei bisericești, au loc aceste dezlegări. De asemenea, aceste restricții alimentare nu se aplică în toate sâmbetele, duminicile și nici cu ocazia sărbătorilor importante – Intrarea în Biserică a Maicii Domnului (21 noiembrie), Sfântul Andrei (30 noiembrie), Sfântul Nicolae (6 decembrie). Produse dulci mai pot fi consumate de Lăsata Secului. În dimineața de 15 noiembrie, prima zi a Postului Crăciunului, sătenii obișnuiau să curețe tacâmurile și vasele, pregătindu-le pentru post. În anumite zile, vasele se lasă cu gura în jos pentru a alunga necazul și boala.",
  "metadata": {
    "original_file": "Cronica_De_Severin_0021.html"
  }
}