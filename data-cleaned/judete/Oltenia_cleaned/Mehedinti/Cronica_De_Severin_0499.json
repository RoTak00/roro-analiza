{
  "title": "Propuneri noi privind circulaţia pe drumurile publice",
  "content": "A fost depusă la Senat o propunere legislativă pentru completarea OUG nr. 195/2002 privind circulaţia pe drumurile publice, care prevede anumite completări ale articolelor din capitolul VI care reglementează infracţiunile şi pedepsele aplicate, după cum urmează: \n\n După punctul 23 de la alineatul (1) al articolului 102, se introduce un nou punct, punctul 231, care va avea următorul cuprins: „nerespectarea interdicţiei privind ocuparea trotuarelor cu vehicule imobilizate atunci când nu este asigurată Iăţimea minimă de cel puţin un metru a trotuarului Iăsat la dispoziţia pietonilor”. După punctul 10 al literei d) de la alineatul (1) al articolului 108 se introduce un nou punct, punctul 101 care va avea următorul cuprins: „nerespectarea interdicţiei privind ocuparea trotuarelor cu vehicule imobilizate, atunci când nu este asigurată Iăţimea minimă de cel puţin un metru a trotuarului Iăsat la dispoziţia pietonilor”. Această încadrare a faptei prevede o sancţiune de 6 puncte de penalizare. Sancţiunea pentru această încălcare a regulilor este încadrată în clasa a IV-a de sancţiuni care prevede între 9 şi 20 de puncte de amendă. \n\n Clasele de sancţiuni sunt: \n\n clasa I: 2/3 puncte-amendă; \n\n clasa a II-a: 4/5 puncte-amendă; \n\n clasa a III-a: 6 -8 puncte-amendă; \n\n clasa a IV-a: 9 – 20 de puncte-amendă; \n\n clasa a V-a: 21- 100 de puncte-amendă. \n\n Ca să intre în vigoare trebuie adoptată de Parlament, promulgată de şeful statului şi apoi publicată în Monitorul Oficial.",
  "metadata": {
    "original_file": "Cronica_De_Severin_0499.html"
  }
}