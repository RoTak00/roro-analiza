{
  "title": "INTERVENȚII ÎN TOT ORAȘUL DUPĂ FURTUNĂ",
  "content": "Intervenim în continuare pentru degajarea copacilor și a crengilor prăbușite după furtuna violentă de vineri noaptea. Am încheiat cu bine acțiunile pentru deblocarea străzilor și a trotuarelor, dar și pentru ridicarea arborilor căzuți peste cablurile de înaltă tensiune.\n\nSâmbătă și duminică s-a lucrat la degajarea parcurilor și a zonelor din jurul blocurilor, iar astăzi am intervenit la Pădurea Crihala. Intervențiile în teren alături de pompieri și lucrători ai societății de întreținere a spațiilor verzi vor continua până la rezolvarea tuturor sesizărilor ori situațiilor întâlnite.\n\nFacem apel către cetățeni să sprijine eforturile echipelor de teren prin transmiterea de sesizări, pe pagina oficială de Facebook a primăriei, precum și la adresa de e-mail biroulcomunicare@primariadrobeta.ro.",
  "metadata": {
    "original_file": "Cronica_De_Severin_0326.html"
  }
}