{
  "title": "Autoturism dauna totala, sofer norocos! – Piata severineana",
  "content": "In cursul zilei, două echipaje din cadrul Detașamentului de Pompieri Orșova au intervenit, cu o autospecială de stingere cu apă și spumă și o ambulanță SMURD, la accident rutier produs pe raza localității Svinița, Mehedinti, unde un autoturism a căzut de pe un pod. \n\n În urma accidentului, autoturismul a luat foc, șoferul reușind să se autoevacueze. \n\n Victima a fost evaluată medical de către echipajul SMURD, ulterior refuzând transportul la spital. \n\n Pompierii au reușit să stingă incendiul în limitele găsite, autoturismul fiind distrus în totalitate.",
  "metadata": {
    "original_file": "Piata_Severineana_0015.html"
  }
}