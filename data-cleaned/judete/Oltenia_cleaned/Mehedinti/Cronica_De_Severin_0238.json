{
  "title": "Codul rutier s-ar putea schimba iar…",
  "content": "Una dintre reguli îi vizează pe șoferii care nu au împlinit 21 de ani și care nu vor mai avea voie să conducă cu mai mult de 91 km/h, nici măcar pe autostradă. De asemenea, se dorește interdicția de a conduce pe timpul nopții, pentru șoferii începători, pentru o perioadă de probă. După respectiva perioadă de probă, aceștia vor susține un nou examen auto.\n\nMai mult decât atât, se dorește introducerea unui nou tip de permis de conducere B+, pentru mașinile cu greutate mai mare, iar limitele de greutate pentru permisele de conducere B vor fi reduse de la 3.500kg la 1.800 kg.\n\nȘoferii români cu vârsta de până la 70 de ani își vor reînnoi permisul de conducere mai rar \n\n Un alt proiect de lege susținut de toate partidele parlamentare din România urmează să modifice regulile privind valabilitatea permisului de conducere.\n\nPotrivit noilor reglementări, șoferii români cu vârsta de până la 70 de ani își vor reînnoi permisul de conducere mai rar decât în prezent. În schimb, conducătorii auto trecuți de 70 de ani vor trebui să-și reînnoiască permisul de conducere la fiecare cinci ani, iar cei trecuți de 80 de ani, la fiecare doi ani.\n\nPotrivit proiectului legislativ de la Senat, Codul rutier se va modifica din nou. Astfel, valabilitatea permiselor pentru categoriile AM, A1, A2, A (mopede și motociclete) și B, B1, BE (mașini mici) ar urma să crească de la 10 ani, cât e acum, la 15 ani.",
  "metadata": {
    "original_file": "Cronica_De_Severin_0238.html"
  }
}