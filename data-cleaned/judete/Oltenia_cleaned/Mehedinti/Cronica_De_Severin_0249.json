{
  "title": "LA MULȚI ANI, ROMÂNIA! LA MULȚI ANI, SEVERINENI!",
  "content": "Am sărbătorit Ziua Națională a României în mijlocul oamenilor și în compania unor artiști valoroși din Mehedinți, dar și din țară, printre care Niculina Stoican, Emilia Dorobanțu și Robert Târnăveanu, alături de Ansamblul „Izvorașul”, soprana Irina Baianț, Tulnicăresele din Țara Zarandului și Călușarii de la Platforma Înaltă a Cotmenei.\n\n1 Decembrie este o zi deosebită pentru noi, ca popor, pentru toți românii. Consider că cel mai frumos cadou de ziua noastră îl reprezintă munca pe care o depunem în slujba comunității și lucrurile bune pe care le lăsăm în urma noastră.\n\nCu aceste gânduri le transmit tuturor severinenilor și românilor de pretutindeni, cele mai sincere urări de sănătate, prosperitate și împliniri!",
  "metadata": {
    "original_file": "Cronica_De_Severin_0249.html"
  }
}