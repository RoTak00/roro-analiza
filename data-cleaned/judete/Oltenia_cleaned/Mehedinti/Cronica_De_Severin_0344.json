{
  "title": "Reguli noi la produsele neconforme",
  "content": "În cazul în care un client va constata în cel mult 30 de zile de la livrarea unui produs, că acesta nu este bun, va putea beneficia direct de înlocuirea lui. Proiectul de lege a trecut de Parlament. Acum, consumatorii pot alege între repararea sau înlocuirea produsului. Până acum mulți dintre comercianți spuneau că nu se poate schimba cu altul nou, ci doar să fie reparat. Această decizie va aparține de acum clientului. \n\n OUG 140/2021 privind anumite aspecte referitoare la contractele de vânzare de bunuri urmează să fie modificată, potrivit proiectului legislativ ce merge acum la promulgarea președintelui țării, astfel încât consumatorii să fie mai bine protejați în relația cu comercianții. Mai exact, consumatorii vor putea beneficia curând de înlocuirea produselor “în cazul în care neconformitatea acestora este constatată la scurt timp după livrare, fără a depăși 30 de zile calendaristice”.\n\nLegislația actuală prevede că, atunci când se constată, în cel mult o lună de la livrare, neconformitate unor produse, consumatorii pot să opteze pentru o anumită măsură corectivă. Mai precis, pot alege, cel puțin teoretic, pentru repararea sau pentru înlocuirea produsului.",
  "metadata": {
    "original_file": "Cronica_De_Severin_0344.html"
  }
}