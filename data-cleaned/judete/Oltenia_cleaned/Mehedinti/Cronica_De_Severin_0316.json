{
  "title": "RECENZIA DE AUR 2023 PENTRU CETATEA MEDIEVALĂ A SEVERINULUI",
  "content": "Obiectivul proiectului Google Recenzia de Aur este de a face vizibile cele mai apreciate monumente istorice din Europa Centrală şi de Est și suntem onorați să facem parte dintr-o companie atât de selectă. Clasamentul include, pe lângă România, şi alte ţări precum Polonia, Republica Cehă, Slovacia şi Croaţia.\n\nCele peste 4000 de recenzii favorabile cu un rating total de peste 4.6 stele reprezintă o încununare a eforturilor noastre de a atrage un număr cât mai mare de turiști atât prin acțiunile de promovare, cât și prin implementarea de proiecte care să valorifice patrimoniul cultural atât de bogat al Severinului. De la începutul anului și până la data de 31 iulie, municipiul nostru a atras zeci de mii de turiști din toate colțurile țării, dar și de peste granițe, un număr care suntem convinși că va crește și care ne arată că Severinul turistic se află pe un drum bun.",
  "metadata": {
    "original_file": "Cronica_De_Severin_0316.html"
  }
}