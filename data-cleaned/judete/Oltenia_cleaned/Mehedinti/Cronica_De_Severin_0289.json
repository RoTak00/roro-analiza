{
  "title": "2500 euro, bani livrabili în două tranșe",
  "content": "Ministerul Muncii, prin Agenția Națională de Ocupare și Formare Profesională, are un program finanțat din fonduri europene care prevede că fiecare român, care a locuit cel puțin 36 de luni consecutiv în orice țară europeană și dorește să revină acasă, primește suma de 2500 euro, bani livrabili în două tranșe.\n\nPrima tranșă o primește atunci când vine în România și se angajează, iar a doua tranșă o primește dacă lucrează cel puțin 12 luni în țara noastră.\n\nPe lângă bani, ANOFM oferă și consiliere în vederea găsirii unui loc de muncă, dar și în vederea deschiderii unei afaceri dacă un cetățean român este interesat de acest lucru. În 30 de zile de la revenirea în țară, cetățeanul poate merge la Agenția Județeană de Ocupare și Formare Profesională și poate depune o cerere în sensul că trebuie să fii interesat că vrei să te angajezi. De asemenea, trebuie să faci dovada că ai locuit 36 de luni, consecutiv, în orice țară europeană.",
  "metadata": {
    "original_file": "Cronica_De_Severin_0289.html"
  }
}