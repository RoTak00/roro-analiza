{
  "title": "Ultima ședință de Consiliu local pe 2024",
  "content": "Joi, 19 decembrie a.c., a avut loc ultima ședință a Consiliului Local Drobeta-Turnu Severin, ocazie cu care aleșii au fost colindați. De asemenea, pe ordinea de zi au figurat, dezbătut și aprobat mai multe proiecte, printre care amintim construirea unei noi grădinițe moderne în cartierul Schela, cu o valoare de 8,4 milioane de lei, va fi realizată din fonduri europene și va asigura condiții excelente pentru educația copiilor. Noua clădire, de tip P+2, va putea găzdui aproximativ 150 de copii și va fi dotată la cele mai înalte standarde. Documentația și autorizațiile sunt aproape finalizate, iar proiectul urmează să fie depus pentru finanțare în primul trimestru al anului viitor.Primarul Marius Screciu, a anunțat că majoritatea taxelor locale se mențin la același nivel ca în anii precedenți. „Am menținut majoritatea taxelor locale la același nivel ca în anii precedenți. În unele cazuri, a fost necesar să aplicăm creșteri, însă, în general, cuantumul a rămas neschimbat”, a declarat Marius Screciu, primarul municipiului Drobeta-Turnu Severin. De asemenea, pentru a marca apropierea Crăciunului, grupuri de colindători au adus bucuria sărbătorilor în sala de ședințe. Corul Vox Dunaris al Liceului de Arte “I. Șt. Paulian” din Drobeta-Turnu Severin și Ansamblul “Bordeiașul” din Baia de Aramă au vestit Nașterea Domnului.",
  "metadata": {
    "original_file": "Cronica_De_Severin_0010.html"
  }
}