{
  "title": "Concediile de odihnă se pot lua până la jumătatea anului 2023",
  "content": "Angajaţii care nu şi-au luat cele 20 de zile legale minime de concediu de odihnă în 2021 pot solicita angajatorului să le acorde până la jumătatea anului 2023. \n\n Ce prevede Codul muncii pentru: Art. 144. Intangibilitatea dreptului la concediu de odihnă \n\n (1) Dreptul la concediu de odihna anual plătit este garantat tuturor salariaților. \n\n (2) Dreptul la concediu de odihnă anual nu poate forma obiectul vreunei cesiuni, renunțări sau limitări. \n\n Art. 146. Efectuarea si compensarea concediului de odihnă \n\n (1) Concediul de odihnă se efectuează în fiecare an. \n\n (2) În cazul în care salariatul, din motive justificate, nu poate efectua, integral sau parțial, concediul de odihnă anual la care avea dreptul în anul ca-lendaristic respectiv, cu acordul persoanei în cauză, angajatorul este obligat să acorde concediul de odihnă neefectuat într-o perioadă de 18 luni începând cu anul următor celui in care s-a născut dreptul la concediul de odihnă anual. \n\n (3) Compensarea în bani a concediului de odihnă neefectuat este permisă numai în cazul încetării contractului individual de muncă. \n\n Conform prevederilor Codului Muncii, zilele de concediu neefectuate în anul 2021 se pot lua până la data de 30 iunie 2023.",
  "metadata": {
    "original_file": "Cronica_De_Severin_0462.html"
  }
}