{
  "title": "Se schimbă și sistemul BURSELOR ȘCOLARE",
  "content": "Proiectul de ordonanță de urgență lansat în dezbatere publică de Ministerul Educației, prin care instituția vrea să schimbe sistemul actual de burse vine cu modificări importante. Din 15 noiembrie 2023, peste 8.500 de elevi cu medii școlare mici și foarte mici, adică cu note de 1, 2, 3 și 4, au luat lună de lună bursă de merit decisă direct de ministrul Ligia Deca.\n\nȘi o să mai ia în continuare, până la finalul anului acesta școlar.\n\nPrin noul proiect de OUG discutat în cele 5 luni care au trecut de atunci, bursa de merit rămâne doar pentru meritul de a avea media între 10 și 9:50 și pentru olimpici. Elevii cu medii peste 7 pot primi noua bursă de reziliență, inventată pe scheletul bursei de studiu din trecut, dar fără criteriu de venit, însă doar dacă mai rămân locuri de bursieri în felia de 30% din fiecare clasă.\n\nBursa de excelență, bursa de merit, bursa de reziliență sau bursa tehnologică sunt acordate și sub condiția ca elevul beneficiar să fi obținut media 10 la purtare sau calificativul foarte bine la purtare la finalul anului școlar anterior, conform proiectului de OUG.\n\nBurse şcolare 2024-2025: Bursa tehnologică nu se acordă în primele 3 luni calendaristice din anul școlar următor, în cazul în care elevul a comis abateri disciplinare grave, care conduc la scăderea mediei generale la purtare sub nota 7 în anul școlar precedent“, conform metodologiei.",
  "metadata": {
    "original_file": "Cronica_De_Severin_0141.html"
  }
}