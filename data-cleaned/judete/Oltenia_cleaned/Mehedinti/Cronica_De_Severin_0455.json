{
  "title": "Se pot depune dosare pentru a primi teren gratuit",
  "content": "Primăria Municipiului Drobeta Turnu Severin anunță că tinerii cu vârsta cuprinsă între 18 și 35 de ani pot depune dosare, până la data de 31 ianuarie 2022, pentru a primi teren gratuit. Documentele necesare actualizării dosarelor depuse în vederea atribuirii gratuite, la cerere, tinerilor cu vârsta cuprinsă între 18 și 35 de ani a unei suprafețe de teren, din terenurile aflate în domeniul privat al municipiului Drobeta Turnu Severin, pentru construirea unei locuințe proprietate personală, în conformitate cu prevederile legii nr. 15/2003: \n\n -Adeverință de venituri, extras REVISAL, copie după contractul individual de muncă, alt înscris din care rezultă realizarea unor venituri lunare sau extras de cont cu economiile personale (minim 10.000 lei) pentru persoanele care nu realizează venit. \n\n -Certificat fiscal eliberat de Direcția de Taxe și Impozite \n\n -Declarația solicitantului autentificată la un notar public, pe propria răspundere, precum că nu a avut sau nu a deținut în proprietate o locuință sau un teren destinat construirii unei locuințe proprietate personală, atât în Municipiul Drobeta Turnu Severin cât și în alte localități (ambii soți) – dacă este cazul. \n\n -Certificat de căsătorie (dacă este cazul) \n\n -Carte de identitate soț/soție \n\n -Înscrisuri din care să rezulte nivelul de studii \n\n Termenul limită de depunere: 31 ianua-rie 2022.",
  "metadata": {
    "original_file": "Cronica_De_Severin_0455.html"
  }
}