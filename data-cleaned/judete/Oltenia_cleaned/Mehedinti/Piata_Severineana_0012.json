{
  "title": "Alpinista severineanca Mihaela Gabi Ianoși și-a pierdut viața pe Vârful Aconcagua – Piata severineana",
  "content": "Alpinista severineanca, Mihaela Gabi Ianoși , pasionata de escalada, ciclism si sporturi extreme, și-a pierdut viața, la doar câteva minute după ce urcase pe al doilea cel mai înalt munte din lume, după Everest, Vârful Aconcagua, cu o înălțime de 6960 de metri, aflat în nord-vestul provinciei argentiniene Mendoza.\n\nPotrivit raportului oficial al poliției, aceasta și-a pierdut cunoștința și a leșinat în prezența mai multor persoane. Mihaela Gabi Ianoși avea 56 de ani. Un medic care se afla printre turiști i-a administrat adrenalină și a efectuat manevre de resuscitare, în zadar, femeia a decedat în cele din urmă.\n\nÎn momentul tragediei, ea era înconjurată de mai mulți turiști europeni, împreună cu care ajunsese pe vârf, cu câteva minute înainte. Cazul este anchetat de Procuratura Uspallata.",
  "metadata": {
    "original_file": "Piata_Severineana_0012.html"
  }
}