{
  "title": "Pensiile se majorează iar în 2025",
  "content": "De la 1 ianuarie 2024, punctul de pensie a fost indexat cu 13%, după care a urmat recalcularea din septembrie, cu o altă creştere. De asemenea, în ianuarie 2025, pensiile vor crește cu încă 8 lei pe punctul de pensie, ceea ce va contribui la o majorare constantă a veniturilor pensionarilor. „Am crescut în ultimul an pensiile cu 40%, în medie, ca urmare a celei mai mari reforme a sistemului public de pensii, am adus echitate, am răsplătit contributivitatea,” a declarat Bucura-Oprescu, precizând că până în 2029, pensia medie va ajunge la 810 euro (aproximativ 4.000 de lei), iar pensia minimă va atinge 415 euro.\n\nÎn prezent, pensia medie se situează la 2.792 de lei, conform datelor din luna august, după recalculare, potrivit datelor INS. Odată cu indexările planificate, pensia medie este de așteptat să ajungă la 4.000 de lei, ceea ce înseamnă o creștere cu 1.300 de lei.\n\nCele mai mari creșteri de pensie le vor înregistra pensionarii care pot dovedi că au muncit „în acord”. Veniturile realizate în sistem de acord global trebuie luate în considerare la calcularea drepturilor de pensie, deoarece retribuirea în acord global presupune salarizarea angajaților în funcție de realizările profesionale. Indexarea va avea loc în fiecare lună ianuarie. Potrivit acestuia, creșterea – conform cifrelor provizorii, valabile în acest moment, va fi de peste 12%.\n\nValoare Punctului de referință (VPR) ar depăși 90 de lei. Daniel Baciu a spus că, potrivit datelor preliminare, „valoarea medie în bani pentru această creștere de 12% este estimată la 91,1 lei, reprezentând valoarea punctului de referință (VPR)’.",
  "metadata": {
    "original_file": "Cronica_De_Severin_0022.html"
  }
}