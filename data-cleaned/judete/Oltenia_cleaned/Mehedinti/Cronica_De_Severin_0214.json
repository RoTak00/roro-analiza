{
  "title": "ÎNTREAGA ZONĂ DIN JURUL SEDIULUI APELOR ROMÂNE INTRĂ ÎN REABILITARE",
  "content": "Începând de astăzi, am demarat un nou proiect de regenerare urbană în Drobeta-Turnu Severin, în zona sediului Apelor Române, delimitată de Bulevardul Mihai Viteazul, Aleea Privighetorilor și Aleea Nuferilor inclusiv blocurile A1, A2, B, C, D, L1 și L3.\n\nEste o investiție complexă pe care locatarii din zonă o așteptau de ani de zile și care vizează nu doar asfaltarea străzilor, ci și modernizarea rețelei de iluminat, a sistemului de preluare a apei pluviale și reabilitarea completă a aleilor pietonale și a căilor de acces către blocuri.\n\nÎntreaga zonă deservește o comunitate mare de cetățeni, de aceea este necesară crearea unei infrastructuri eficiente, adaptată deopotrivă provocărilor traficului, dar și cerințelor privind locurile de parcare.\n\nÎn acest moment lucrăm la decopertarea suprafețelor și pregătirea lor pentru asfaltare, imediat ce vremea ne va permite acest lucru.\n\n140 de noi locuri de parcare;\n\nÎn perioada imediat următoare, extindem lucrările de infrastructură și regenerare urbană în toate zonele orașului, astfel încât, până la finalul acestui an, să le oferim tuturor severinenilor cartiere moderne și civilizate.",
  "metadata": {
    "original_file": "Cronica_De_Severin_0214.html"
  }
}