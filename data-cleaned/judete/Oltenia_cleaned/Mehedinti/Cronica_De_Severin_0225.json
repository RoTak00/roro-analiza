{
  "title": "6,87% – rata şomajului înregistrat la sfârșitul lunii noiembrie 2023",
  "content": "La sfârșitul lunii noiembrie 2023, în evidențele Agenției Județene pentru Ocuparea Forței de Muncă Mehedinți erau înregistrați 5.860 șomeri (din care 2.617 femei), rata șomajului fiind de %. Comparativ cu luna precedentă, când rata șomajului a fost de 6,91%, în această lună acest indicator a înregistrat o scadere cu 0,04/pp. Din totalul de persoane înregistrate în evidențele AJOFM Mehedinți, 880 erau beneficiari de indemnizaţie de şomaj, iar 4.980 erau șomeri neindemnizați. În ceea ce privește mediul de rezidență, 4.836 șomeri provin din mediul rural și 1.024 din mediul urban. Structura șomajului pe grupe de vârste se prezintă astfel:\n\nTotal 5.860 \n\n < 25 ani 583 \n\n între 25-29 290 \n\n între 30-39 754 \n\n între 40-49 1.439 \n\n între 50-55 1.333 \n\n peste 55 ani 1.461\n\nȘomerii cu studii gimnaziale (2.381) au ponderea cea mai mare în totalul şomerilor înregistraţi în evidenţele AJOFM Mehedinți (40,63%), urmati de cei cu studii primare (1.587, 27,08%), studii liceale (1.121, 19,13%), studii profesionale (616, 10,51%), studii superioare (101, 1,73%) si studii posticeale (54, 0,92%). Structura șomerilor inregistrati pe nivel de ocupabilitate, stabilit prin profilare, functie de vârsta acestora, se prezintă astfel: 1.400 persoane foarte greu ocupabile, 3.172 greu ocupabile, 1.282 mediu ocupabile si 6 usor ocupabile. Încadrarea într-o categorie de ocupabilitate se realizează ca urmare a activităţii de profilare a persoanelor înregistrate în evidenţele noastre.",
  "metadata": {
    "original_file": "Cronica_De_Severin_0225.html"
  }
}