{
  "title": "Când va face plopul mere și răchita… mici tunele…",
  "content": "CFR Infrastructură a lansat licitația pentru modernizarea lotului 3 al Magistralei Craiova – Caransebeș, tronsonul Igiroasa – Drobeta Turnu Severin, care prevede realizarea unui tunel în zona Balota, cu o lungime de 6.19 kilometri.\n\nContractul are un titlu pompos ”Reabilitarea liniei feroviare Craiova-Drobeta Turnu Severin-Caransebeș, parte a Coridorului Orient/Est-Mediteranean”- LOT 3: IGIROASA ( CAP Y ) – DROBETA TURNU SEVERIN ( Cap X ), KM 331+000 – KM 362+632, Legaturile CF ale Variantei de traseu cu stațiile Prunișor și Drobeta Marfă, Stația CF Drobeta Marfă, Racord CF Dudașu” și o valoare pe măsura – 3.087.419.527,78 lei fără TVA.\n\nSuplimentar acestei valori, Entitatea Contractanta, în conformitate cu prevederile art.14, alin. (1) din Legea 99/2016 cu modificările și completările ulterioare, in aplicarea prevederilor art. 117, alin. (1) din Legea 99/2016, optează pentru achiziția ulterioară de noi servicii și/sau lucrări similare de la ofertantul a cărui ofertă a fost declarată câștigătoare în cadrul prezentei proceduri de achiziție sectorială în cuantum de 289.742.229,30 Lei fără TVA, reprezentând 10% din valoare estimată a contractului (fără valorile estimate pentru rezervele de imlementare și organizarea de șantier).\n\nUnul din obiectivele declarate ale proiectului este „Îmbunătățirea infrastructurii pentru cresterea vitezei de circulație la valori cuprinse între viteza de 120 km/h și cea de 160 km/h” si aici ne oprim cu știrea ca deja am intrat pe tărâmul fantasticului.\n\nAvând în vedere cum merg trenurile pe Balota, cum trenează licitațile în România si faptul că spre Otopeni nu s-a reusit construcția unui metrou, că nu avea cine să construiască tunelul, e cazul să ne luăm gândul ca vom vedea, vreodata, trenuri mergând normal, pe Balota.",
  "metadata": {
    "original_file": "Cronica_De_Severin_0391.html"
  }
}