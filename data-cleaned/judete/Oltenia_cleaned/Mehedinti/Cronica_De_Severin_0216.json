{
  "title": "Legea noilor taxe introduce un impozit special pentru case și mașini de valori mari",
  "content": "ANAF a pregătit un proiect de ordin prin care acele persoane vor trebui să declare bunurile respective. Impozitul se va aplica pentru: \n\n persoanele fizice care, la data de 31 decembrie a anului fiscal anterior, au în proprietate/proprietate comună clădiri rezidențiale situate în România, dacă valoarea impozabilă a clădirii, calculată depășește 2,5 milioane lei.\n\npersoanele fizice și persoanele juridice care au în proprietate autoturisme înmatriculate/înregistrate în România a căror valoare de achiziție individuală depășește 375.000 lei. Impozitul se datorează pe o perioadă de 5 ani începând cu anul fiscal în care are loc predarea-primirea autoturismului sau pentru fracțiunea de ani rămasă până la împlinirea perioadei de 5 ani de la această dată pentru cele la care predarea-primirea autoturismului a avut loc anterior.\n\nÎn cazul proprietăților reprezentând clădiri rezidențiale se va aplica o cotă de 0,3% asupra diferenței dintre valoarea impozabilă a clădirii comunicată de către organul fiscal local prin decizia de impunere și plafonul de 2,5 milioane lei.\n\nÎn cazul autoturismelor se va aplica o cotă de 0,3% asupra diferenței dintre valoarea de achiziție și plafonul de 375.000 lei. \n\n ANAF a pregătit o declarație denumită Formular 216 “Declarație privind impozitul special pe bunurile imobile și mobile de valoare mare”. \n\n Aceasta va trebui depusă la Fisc pentru a declara acele bunuri în vederea impozitării.\n\nÎn cazul proprietăților reprezentând clădiri rezidențiale, termenul de declarare și plată a sumei datorate este până la data de 30 aprilie inclusiv a anului de impunere.\n\nÎn cazul proprietăților reprezentând autoturisme, termenul de declarare și plată a sumei datorate este până la data de 31 decembrie inclusiv a anului de impunere.",
  "metadata": {
    "original_file": "Cronica_De_Severin_0216.html"
  }
}