{
  "title": "Liber la condus TRACTOARE…",
  "content": "Senatul a adoptat un proiect de lege care dă dreptul mai multor categorii de posesori de permise de conducere să conducă tractoare agricole sau forestiere. Mai exact, este vorba despre propunerea legislativă pentru modificarea art.23 alin.(1) din Ordonanţa de urgenţă nr.195/2002 privind circulaţia pe drumurile publice.\n\nDupă modificarea prevăzută de prezentul proiect de lege, art.23 alin.(1) din Ordonanţa de urgenţă nr. 195/2002 va avea următorul cuprins: Art.23 (1) Dreptul de a conduce un autovehicul ori tramvai pe drumurile publice îl are numai persoana care posedă permis de conducere valabil, corespunzător categoriei din care face parte vehiculul respectiv, sau dovada înlocuitoare a acestuia cu drept de circulaţie. Pentru a conduce tractor agricol sau forestier, permisul de conducere corespunzător categoriei din care face parte vehicolul va fi obligatoriu de la 01.07.2024, dar este obligatoriu de a deţine permis de conducere din celălalte categorii: B, BE, C1, C1E, C, CE, D1, D1E, D. DE sau Tr. Pentru a intra în vigoare este necesar să mai fie votată şi de Camera Deputaţilor, promulgată de şeful statului, ca apoi să fie publicată în Monitorul Oficial.",
  "metadata": {
    "original_file": "Cronica_De_Severin_0232.html"
  }
}