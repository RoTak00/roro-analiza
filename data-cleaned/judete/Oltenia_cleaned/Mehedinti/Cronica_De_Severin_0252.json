{
  "title": "Amendă pentru nerespectarea drapelului",
  "content": "Senatul a adoptat proiectul care prevede sancționarea cu amendă a adăugării de inscripţii şi simboluri ilegale pe drapelul României în afara celor aprobate prin lege sau prin regulamentele militare. Astfel, este completată Legea 75/1994, cu prevederea care arată că „pe drapelul României nu pot fi adăugate alte inscripţii şi simboluri în afara celor aprobate prin lege sau prin regulamentele militare”. „Cetăţenii sunt datori să manifeste respect faţă de drapelul şi imnul naţional al României, să nu comită niciun act prin care s-ar aduce ofensă acestora. Încălcarea interdicţiei de la art 1, alin. 3 se constituie contravenţie şi se sancţionează cu amendă de la 10.000 la 20.000 lei de către agenţii constatatori din cadrul Poliţiei Române şi ai Jandarmeriei cu respectarea dispoziţiilor OG 2/2001”.",
  "metadata": {
    "original_file": "Cronica_De_Severin_0252.html"
  }
}