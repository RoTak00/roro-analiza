{
  "title": "Fermierii nu vor mai primi subvenții pentru animalele din ogradă dacă crotaliile acestora sunt mai vechi de şapte ani",
  "content": "Anunțul a fost făcut de către Ministrul Agriculturii, Florin Barbu. Potrivit oficialului, crotaliile vor trece într-o bază inactivă. Ministrul a mai spus că vor fi subvenționate animalele tinere care se opresc în ferme pentru creşterea efectivelor. „Mai mult de atât, am discutat cu toate asociaţiile, atât în sectorul bovin şi ovin, am luat decizia şi nu mă pot abate de la această decizie că acele crotalii care sunt mai vechi de 7 ani vor trece într-o bază inactivă, pentru că ne dorim să avem creştere de efective de animale, ne dorim să avem o genetică bună şi practic acele animale nu vor mai fi subvenţionate începând de anul următor. Vor fi subvenţionate tot ceea ce înseamnă în sectorul ovin, partea de mieluţe care se opresc în ferme, să creştem efectivul”.",
  "metadata": {
    "original_file": "Cronica_De_Severin_0276.html"
  }
}