{
  "title": "ȘEDINȚĂ PENTRU PREGĂTIREA NOULUI AN ȘCOLAR",
  "content": "Astăzi, 2 septembrie a.c., a avut loc, la Liceul DECEBAL ședința cu directorii unităților de învățământ din județul Mehedinți, întâlnire premergătoare începerii noului an școlar. La eveniment au mai participat, alături de reprezentanții Consiliului Județean, ai Inspectoratului Școlar Județean Mehedinți, prefectul județului, Alin Isuf și primarul municipiului Drobeta Turnu Severin, Marius Screciu. A fost subliniată importanța măsurilor pentru siguranța în școli care trebuie luate și implicit, gestionarea consumului de droguri în rândul elevilor. “Colaborarea dintre conducerea unităților de învățământ și autoritățile care gestionează acest capitol trebuie întărită pe parcursul anului școlar 2024-2025 pentru că ne dorim ca învățământul mehedințean să ofere o educație sănătoasă generațiilor actuale de elevi care par din ce în ce mai expuse la provocări periculoase.” declara Marius Screciu, primar. De asemenea, s-au implementat două proiecte importante prin care se achiziționează un număr total de 43 microbuze electrice școlare, pentru transportul elevilor din mediul rural. \n\n Pe de altă parte, chiar de la începutul anului școlar, elevii din județul Mehedinți vor beneficia de produse lactate, produse de panificație și fructe, în cadrul **Programului pentru Școli**.",
  "metadata": {
    "original_file": "Cronica_De_Severin_0068.html"
  }
}