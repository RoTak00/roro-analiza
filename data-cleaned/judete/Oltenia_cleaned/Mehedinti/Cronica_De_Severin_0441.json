{
  "title": "„deCĂDEREA” Prefectului",
  "content": "Vineri, 28 ianuarie 2022, a avut loc învestirea lui Alin Isuf în funcția de prefect al județului Mehedinți. Am convingerea că deși Consiliul Județean a pierdut un om valoros, Prefectura Mehedinți a câștigat un om integru, corect, care va îndeplini atribuțiile acestei funcții în spiritul Constituției și în interesul județului Mehedinți! Din punct de vedere politic, nu vă ascund că am satisfacția că deși a trecut un an și jumătate de când am primit votul de încredere al mehedințenilor, acum echipa PSD ocupă cele mai importante 3 funcții din administrația publică județeană. Mă refer la funcția de președinte al Consiliului Județean, cea de primar al municipiului reședință de județ și de acum, și cea de prefect. Îi asigur pe mehedințeni că prioritățile noastre sunt dezvoltarea județului și crearea condițiilor pentru siguranța și un trai mai bun al locuitorilor! Mult succes, Alin Isuf! \n\n ALADIN GEORGESCU, președintele \n\n Consiliului Județean Mehedinți",
  "metadata": {
    "original_file": "Cronica_De_Severin_0441.html"
  }
}