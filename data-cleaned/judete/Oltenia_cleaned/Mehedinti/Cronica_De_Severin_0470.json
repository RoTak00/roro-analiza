{
  "title": "156.944 de români cu ajutor social în august",
  "content": "Agentia Naţională pentru Plăţi şi Inspecţie Socială (ANPIS). Cei mai mulţi beneficiari au fost înregistraţi în judeţele Dolj (9.988), Bacău (8.701) şi Buzău (7.774), iar cei mai puţini în Bucureşti (229) şi în judeţele Ilfov (911) şi Timiş (1.280). Suma medie plătită, în luna august, de statul roman, beneficiarilor de ajutor social (venit minim garantat) a fost de 257,57 lei, iar suma totală plătită s-a ridicat la 40,423 milioane de lei. La finalul lunii august erau suspendaţi de la plată 13.598 beneficiari, cei mai mulţi din Botoşani (965), Dolj (787) şi Teleorman (733). Cea mai mare valoare a sumei medii plătite (drepturi curente) a fost înregistrată în judeţele Sălaj (327,73 lei), Mureş (307,15) şi Braşov (306,45 lei). \n\n În septembrie, Guvernul României a adoptat o Ordonanţă de Urgenţă prin care a introdus noi măsuri pentru stimularea participării pe piaţa muncii a beneficiarilor de ajutor social, dar şi pentru prevenirea dependenţei de acest beneficiu. \n\n Persoanele din familiile be-neficiare de ajutor social, în funcţie de recomandările formulate de agenţiile pentru ocuparea forţei de muncă, să urmeze programul educaţional de tip „A doua şansă”. Totodată, persoanele apte de muncă din familiile beneficiare de ajutor social vor fi obligate să se prezinte la agenţiile pentru ocuparea forţei de muncă, din 6 în 6 luni sau ori de câte ori sunt solicitate, pentru menţinerea legăturii cu serviciile de ocupare şi stimularea ocupării. Absenţa va fi asimilată refuzului unui loc de muncă şi va duce la încetarea ajutorului social şi posibilitatea depunerii unei noi solicitări după o perioadă de 12 luni.",
  "metadata": {
    "original_file": "Cronica_De_Severin_0470.html"
  }
}