{
  "title": "Studiu: Care este bugetul familiei pentru cadourile de sărbători și ce-și doresc copiii de Crăciun",
  "content": "Se apropie cu pași repezi un moment așteptat cu sufletul la gură de întreaga familie: sărbătoarea Crăciunului. Pentru copii, Crăciunul reprezintă una dintre cele mai așteptate și magice perioade ale anului, iar una dintre cele mai mari atracții ale Crăciunului sunt cadourile pe care cei mici le primesc de la Moș Crăciun.\n\nClubul a desfășurat un chestionar pentru a afla care este bugetul de cadouri în anul 2023, cum s-a schimbat acesta fată de anul trecut, ce-și doresc cel mai mult copiii și dacă aceste așteptări sunt satisfăcute de cei mari. La chestionar au participat 432 de părinti, preponderent din mediul urban sau din localitățile satelit ale marilor orașe. Mai jos sunt cele mai importante concluzii ale studiului nostru, pe care le-am detaliat în articol:\n\nBugetul mediu per copil pentru anul 2023 este de 195 de lei.\n\nBugetul mediu per copil diferă semnificativ în funcție de numărul de copii ai familiei. Familiile cu un singur copil cheltuie pe cadouri în medie 217 lei per copil față de 182 de lei per copil pentru cei cu doi copii și 137 per copil pentru cei cu 3 copii.\n\nComparat cu anul 2022, bugetul de cadouri pentru anul 2023 rămâne neschimbat pentru majoritatea românilor (60%) din mediul urban. În schimb, un sfert din aceștia spun că bugetul de anul acesta este mai mic decât în anul precedent.\n\nCele mai populare cadouri în rândul părinților sunt jucăriile (64%), cărțile (50%), jocurile (48%), hainele și accesoriile vestimentare (42%) și dulciurile (38%).\n\nCopiii își doresc în mare parte aceleași lucruri, cu câteva diferențe notabile: 13% își doresc un animal de companie iar 8% își doresc bani.\n\nÎn ciuda creșterii prețurilor și a costului de trai, bugetul alocat cadourilor de sărbători în 2023 rămâne neschimbat față de anul trecut pentru majoritatea românilor din mediul urban. În schimb, un sfert dintre părinții chestionați au răspuns că vor reduce bugetul de cadouri anul acesta, iar 14% au spus că îl vor crește. O proporție semnificativă, de aproximativ 60%, a părinților mențin un buget similar cu cel de anul trecut pentru cadourile de Crăciun ale copiilor.\n\nBugetul mediu alocat pentru toate cadourile de Crăciun se situează în jurul valorii de 1000 de lei pe familie, pentru un număr de aproximativ 6-7 cadouri.\n\nBugetul mediu pentru cadoul unui copil în perioada sărbătorilor de iarnă se situează în jurul sumei de 195 de lei, indicând o preocupare echilibrată între a oferi cadouri de calitate și menținerea unui nivel financiar rezonabil. În familiile cu doi copii, bugetul pe copil scade la 182 lei, iar în familiile cu trei sau mai mulți copii, acesta ajunge la 139 lei. Acest fenomen sugerează o adaptare a bugetului în funcție de numărul de membri ai familiei.\n\nPărinții încep să ofere cărți copiilor de la cele mai fragede vârste, astfel că cei mici sub 2 ani de zile primesc jucării, cărți și jocuri. Jucăriile rămân opțiunea preferată pentru cadouri ale părinților, cu o pondere semnificativă de 64%, reflectând importanța lor în cultura cadourilor de Crăciun pentru copii, dar e important că părinții îi familiarizează pe cei mici cu cititul și cărțile. \n\n Jucăriile sunt preferate a fi oferite de către părinți pentru copii din toate categoriile de vârstă, cu o prevalență semnificativă de aproape 90%, în special în rândul celor cu vârsta între 2 și 9 ani. Cărțile, jocurile și hainele reprezintă și ele opțiuni populare, cu ponderi de 50%, 49%, respectiv 42%. Este de remarcat că dulciurile și gadgeturile electronice se află și ele în top, dar cu o prezență mai mică, la 38% și, respectiv, 14% în această categorie de vârstă.\n\nPentru copiii cu vârsta între 9-12 ani, dulciurile, jocurile și cărțile rămân cadouri preferate, reflectând dorința de bucurie imediată, distracție și dezvoltare intelectuală.\n\nPentru adolescenți hainele și accesoriile devin cadouri de top, urmate de jucării și dulciuri, indicând interesul crescut pentru modă și stil personal.\n\nAnaliza a fost realizată de-a lungul perioadei de timp cuprinsă între data de 15 noiembrie – 3 decembrie, 2023, în mediul online, chestionarul fiind publicat pe site-ul clubulcopiilor.ro și distribuit în social media, în peste 30 de grupuri destinate care au drept public țintă părinții. Respondenții care au luat parte la chestionar (432 de părinți) locuiesc în mediul urban, iar aproximativ 50% dintre aceștia locuiesc în cele 5 orașe mari din România: București, Cluj-Napoca, Iași, Brașov și Timișoara. Venitul mediu al unei familii este de 7132 de lei/lună. Publicul țintă a fost reprezentat, în principal, de familii din mediul urban.\n\nAdaug aici link-ul către studiul nostru: https://www.clubulcopiilor.ro/bugetul-familiei-pentru-cadourile-de-craciun/\n\nClubulcopiilor.ro este un director web unde părintii pot găsi cu ușurință informații despre grădinițe și creșe, parcuri tematice, locuri de joacă, cursuri de perfecționare și inițiere, idei pentru excursii în natură, atracții turistice, restaurante prietenoase cu copiii precum și diverse evenimente adresate familiilor din România.",
  "metadata": {
    "original_file": "Cronica_De_Severin_0228.html"
  }
}