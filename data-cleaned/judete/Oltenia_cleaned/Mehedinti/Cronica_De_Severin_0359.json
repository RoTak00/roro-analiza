{
  "title": "MCDONALD’S LA SEVERIN",
  "content": "Primul restaurant McDonald’s din Mehedinți se deschide din octombrie în orașul nostru, în zona celui mai mare centru comercial de pe Bulevardul Splai Mihai Viteazu. Astăzi, 31 Mai am semnat autorizația de construire a acestuia, urmând ca peste câteva zile să înceapă lucrările de construcție.\n\nRestaurantul se întinde pe o suprafață generoasă de aproximativ 400 de metri pătrați, iar severinenii își vor savura produsele preferate în restaurant sau pe terasă, le vor comanda prin serviciul de McDelivery sau le pot lua la pachet, prin linia de Drive-Thru. În plus, spațiul va dispune și de McCafé, unde clienții pot opta pentru o varietate de specialități de cafea și deserturi.\n\nAceastă investiție va asigura câteva zeci de locuri de muncă în municipiu și, în acelasi timp, sperăm să fie un semnal și pentru alți întreprinzători. De asemenea, mulțumiri domnului consilier local E , pentru implicare și sprijin. Autoritățile publice, sectorul privat și comunitatea locală trebuie să lucreze împreună pentru a crea un mediu favorabil dezvoltării economice.",
  "metadata": {
    "original_file": "Cronica_De_Severin_0359.html"
  }
}