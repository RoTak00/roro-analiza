{
  "title": "CONSTRUCȚIA PARCULUI FOTOVOLTAIC ÎNCEPE ANUL VIITOR",
  "content": "Astăzi, 20 decembrie 2024, la Ministerul Energiei, am semnat contractul de finanțare pentru construirea primului parc fotovoltaic din municipiul nostru, cu fondurile obținute urmând să începem lucrările acestui proiect important la începutul anului viitor.\n\nParcul fotovoltaic va acoperi integral consumul anual de energie pentru iluminatul public al municipiului, o parte din necesarul energetic al clădirilor administrate de primărie, economisind peste 6 milioane de lei pe an, bani ce vor fi reinvestiți în proiecte noi.\n\nValoarea totală a investiției este de 26.121.792 lei, din care contribuția primăriei este de 643.825 lei. Prin acest proiect, asigurăm pe termen lung independența energetică a orașului și creăm oportunități de a reinvesti resursele economisite în noi proiecte prioritare pentru comunitate!",
  "metadata": {
    "original_file": "Cronica_De_Severin_0009.html"
  }
}