{
  "title": "Beneficii pentru persoanele cu handicap",
  "content": "Toate persoanele care primesc astfel de indemnizații vor fi adăugate și într-un sistem nou, digitalizat. Persoanele cu handicap beneficiază de indemnizație lunară și de buget personal complementar lunar, indiferent de ce alte venituri mai au.\n\nAcum, indemnizația lunară este de: 419 RON pentru adultul cu handicap grav; 317 RON pentru adultul cu handicap accentuat. Bugetul personal complementar lunar este de: 179 RON pentru adultul cu handicap grav; 132 RON pentru adultul cu handicap accentuat; 72 RON pentru adultul cu handicap mediu.\n\nOdată ce Indicele Social de Referință va crește cu rata medie anuală a inflației, atunci se vor majora și indemnizațiile de handicap, mai exact pe 1 martie 2024. În conformitate cu Legea nr. 225/2021, valoarea indicatorului social de referință (ISR) se actualizează din oficiu, în fiecare an, la 1 martie, cu rata medie anuală a inflației din anul precedent, indicator definitiv comunicat de Institutul Național de Statistică.",
  "metadata": {
    "original_file": "Cronica_De_Severin_0199.html"
  }
}