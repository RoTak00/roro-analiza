{
  "title": "BAZINUL DE ÎNOT, INAUGURAT DE ZIUA TINERETULUI",
  "content": "Astăzi, am luat parte, împreună cu Președintele Consiliului Județean, Aladin Georgescu, la inaugurarea Bazinului de înot, o investiție importantă pentru județul Mehedinți.\n\nLocul unde zeci de mii de severineni au învățat să înoate a fost transformat într-un spațiu modern, cu dotări la standarde europene și poate găzdui competiții atât de nivel național, cât și internațional.\n\nEste o realizare de care suntem mândri, ce a fost posibilă cu sprijinul deputaților Daniel Suciu și Alin Chirilă. I-am avut alături la evenimentul de inaugurare pe Preasfințitul Nicodim, Episcopul Severinului și Strehaiei, domnul Mihai Ghigiu, șeful Cancelariei prim-ministrului Marcel Ciolacu, europarlamentarul Claudiu Manda, senatorul Liviu Mazilu și prefectul județului, Alin Isuf, alături de antrenorul federal, Silviu Anastase, care a reprezentat Federația Română de Natație!",
  "metadata": {
    "original_file": "Cronica_De_Severin_0131.html"
  }
}