{
  "title": "PERCHEZIȚII LA PERSOANE BĂNUITE DE CONTRABANDĂ",
  "content": "Astăzi, 17 mai, polițiștii din cadrul Serviciului de Investigare a Criminalității Economice au pus în executare patru mandate de percheziție domiciliară la locuințele unor persoane bănuite de contrabandă cu produse accizabile din comunele Livezile și Corlățel. \n\n În urma activităților desfășurate, de la domiciliile a doi bărbați, de 49, respectiv 50 de ani, au fost ridicate 31.232 de țigarete de diferite mărci netimbrate, ce erau disimulate într-un recipient de plastic, ascuns în pământ, 3.370 de euro, 10.100 de lei, 3 telefoane mobile, cartele telefonice, precum și mai multe înscrisuri. \n\n Activitatea a beneficiat de sprijinul luptătorilor din cadrul Serviciului pentru Acțiuni Speciale și suportul de specialitate al Direcției de Operațiuni Speciale. Față de persoanele în cauză, se continuă cercetările sub aspectul săvârșirii infracțiunii de contrabandă asimilată.",
  "metadata": {
    "original_file": "Cronica_De_Severin_0119.html"
  }
}