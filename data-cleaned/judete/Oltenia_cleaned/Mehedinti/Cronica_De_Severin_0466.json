{
  "title": "Crește și salariul minim. De anul viitor",
  "content": "Salariul minim în 2022 este de 2.550 lei brut, conform hotărârii publicate în Monitorul oficial.\n\nO persoană plătită cu salariul minim va primi în mână 1.524 lei, adică cu 138 lei mai mult. Cei care depun Declarația Unică, acum vor avea un nou plafon: 30.600 lei.\n\nDe anul viitor dispare salariul minim pentru studii superioare, asta pentru că odată cu această majorare este depășită acea sumă (2350 lei brut).\n\nSalariul minim din construcții rămâne la fel: 3000 lei brut, scutit de contribuția la sănătate, impozit pe venit și Pilonul II.\n\nAdică, cei din construcții vor lua în continuare 2.362 lei în mână. Conform datelor Ministerului Muncii, în România sunt acum circa 1,3 milioane de persoane care primesc salariul minim.",
  "metadata": {
    "original_file": "Cronica_De_Severin_0466.html"
  }
}