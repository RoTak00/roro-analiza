{
  "title": "Noutăți în eliberarea pașapoartelor",
  "content": "Începând cu data de 1 ianuarie 2025, cetățenii care vor solicita eliberarea unui pașaport simplu electronic vor avea posibilitatea de a opta, la momentul depunerii cererii, pentru livrarea acestuia, gratuit, la orice adresă de pe teritoriul României. Acest serviciu nu determină modificări ale costului pașaportului simplu electronic, contravaloarea acestuia rămânând neschimbată. \n\n Cetățenii vor putea solicita livrarea pașaportului simplu electronic nu doar la adresa de domiciliu, ci la orice altă locație convenabilă aleasă de către aceștia,această măsură este adaptată nevoilor solicitanților. Cu această ocazie, adresăm mulțumiri cetățenilor pentru încrederea în serviciile publice pe care le prestăm și ne reînnoim angajamentul de a răspunde în continuare nevoilor acestora cu profesionalism și promptitudine.",
  "metadata": {
    "original_file": "Cronica_De_Severin_0004.html"
  }
}