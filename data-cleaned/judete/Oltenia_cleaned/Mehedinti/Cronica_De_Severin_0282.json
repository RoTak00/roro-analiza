{
  "title": "PRODUCĂTORI LOCALI DIN MEHEDINȚI, LA FESTIVALUL PASTRAMEI ȘI MUSTULUI",
  "content": "Noua ediție a Festivalului Pastramei și Mustului, târgul tradițional cu recoltele toamnei, devenit deja o tradiție a orașului nostru.\n\nLa standuri veți găsi produse sănătoase, cu gust autentic, pregătite după rețete tradiţionale. Festivalul Pastramei și Mustului este şi un bun prilej de prezentare a cântecului şi dansului popular, pe parcursul celor trei zile cunoscuți artiști populari mehedințeni fiind prezenți pe scena din zona Promenadei Crișan.\n\nPrin organizarea acestui târg ne propunem promovarea și încurajarea consumului de produse, realizate după rețete tradiționale, populare, mai ales în zona Mehedințiului. Este o inițiativă prin care dorim să îi sprijinim pe producătorii, meșteșugarii și artizanii locali și să aducem produsele lor mai aproape de consumatori.",
  "metadata": {
    "original_file": "Cronica_De_Severin_0282.html"
  }
}