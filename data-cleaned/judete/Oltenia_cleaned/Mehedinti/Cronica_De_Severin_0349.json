{
  "title": "Ziua Universală a Iei",
  "content": "Anul aceasta, Castelul Artelor a găzduit un eveniment inedit, dedicat portului românesc. „Living heritage- Șirag de Sânziene” a adus în fața vizitatorilor colecții de cămăși populare, oprege și păpuși artizanat, toate fiind parte din colecția personală a interpretei de muzică populară, Nina Predescu. Fiecare din cele patru etaje ale Castelului de Arte a găzduit diferite expoziții și colecții de costume populare românești. La parterul clădirii, ne-a încântat meșterul olar Marcel Tănasie, este unul dintre ultimii păstrători ai artei modelării lutului din Mehedinți. La etaje, vizitatorii au admirat atelierul de pictură ceramică și cele două colecții impresionante de cămăși populare și păpuși artizanat. Pe 24 iunie, în România şi în comunităţile româneşti din întreaga lume este marcată Ziua Universală a Iei. Sărbătoarea „cămăşii cu altiţă”, cum mai este denumită ia, a fost iniţiată în anul 2013 de comunitatea La Blouse Roumaine, care a dorit ca bluza tradiţională românească împreună cu tradiţia noastră moştenită din timpuri imemoriale, să devină un adevărat brand de ţară, recunoscut în întreaga lume.",
  "metadata": {
    "original_file": "Cronica_De_Severin_0349.html"
  }
}