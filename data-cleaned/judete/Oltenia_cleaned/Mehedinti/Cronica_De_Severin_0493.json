{
  "title": "APIA – Plăți pentru motorină",
  "content": "Agenția de Plăți şi Intervenție pentru Agricultură (APIA), prin Centrele Județene, informează că a început să efectueze plățile aferente ajutorului de stat pentru motorina utilizată în agricultură, perioada 01.01 – 31.03.2021 (trimestrul I/2021), în conformitate cu prevederile HG nr.1174/2014 și OMADR nr.1727/2015, cu modificările şi completările ulterioare.\n\nValoarea ajutorului de stat acordat sub formă de rambursare este de 87.413.469,00 lei pentru un număr de 10.925 beneficiari.\n\nValoarea nominală a ajutorului de stat pentru reducerea accizei la motorină pentru anul 2021 este de 1,572 lei/litru în conformitate cu art.2, alin (33 ) din H.G.nr.409/2021.\n\nCantitățile de motorină care beneficiază de ajutor de stat au fost aprobate prin Ordinul MADR nr.176/2021.",
  "metadata": {
    "original_file": "Cronica_De_Severin_0493.html"
  }
}