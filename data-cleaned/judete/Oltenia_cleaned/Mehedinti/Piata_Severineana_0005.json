{
  "title": "Grav accident rutier produs între un un autoturism și un autotren – Piata severineana",
  "content": "În această dimineață, Detașamentul de Pompieri Drobeta Turnu Severin a fost solicitat să intervină pentru descarcerarea unei persoane, victima unui accident rutier, produs între un autoturism și un autotren parcat, pe DN 6, la ieșirea din municipiu. \n\n La locul evenimentului, au fost mobilizate de urgență o autospecială de descarcerare, o autospecială stingere, o ambulanță SMURD, dar și o ambulanță SAJ. \n\n Cu ajutorul accesoriilor din dotare, pompierii au descarcerat victima din autoturism, un bărbat în vârstă de aproximativ 41 de ani, care, din nefericire, a fost declarată decedată de către medicul SAJ. \n\n Echipajele medicale au acordat îngrijiri medicale și șoferului autotrenului, care a refuzat transportul la spital. \n\n Pompierii militari au asigurat și măsurile de apărare împotriva incendiilor la locul evenimentului.",
  "metadata": {
    "original_file": "Piata_Severineana_0005.html"
  }
}