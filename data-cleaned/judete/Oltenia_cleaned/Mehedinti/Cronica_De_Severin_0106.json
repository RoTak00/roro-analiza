{
  "title": "Unde votăm astăzi?",
  "content": "Astăzi, 9 iunie, sunteți așteptați pentru a vota în cadrul alegerilor locale și europarlamentare. În total, veți primi 5 buletine de vot: \n\n\n\nSecțiile de votare sunt deschise între orele 7 și 22.\n• în localitatea de domiciliu (adresa din cartea de identitate/buletin) dacă nu au altă reședință sau dacă nu au depus cerere pentru viza de flotant la birourile pentru evidența persoanelor pentru înregistrarea reședinței\n• în localitatea de reședință (unde au viza de flotant)\n• pe listele permanente, dacă au depus în prealabil o cerere la primăria respectivă cu 45 de zile înainte de data alegerilor (25 aprilie), dar doar dacă au obținut dovada reședinței cu 60 de zile înaintea datei alegerilor – adică până cel târziu pe 10 aprilie (inclusiv). În acest caz, vor fi radiați de pe lista permanentă din localitatea de domiciliu și îşi exercită dreptul de vot la scrutinul pentru care au solicitat înscrierea în Registrul electoral cu adresa de reşedinţă numai în circumscripţia electorală unde îşi au reşedinţa.\n\nPentru alegerile europarlamentare se poate vota pe lista permanentă la secția de votare unde este arondat alegătorul, conform domiciliului sau reședinței, sau în orice altă secție de votare din afara localității respective, pe listele suplimentare.\n\nCei care nu știu exact unde se află secția de votare, pot consulta siteul registrulelectoral.ro , unde, completând în formular CNP și numele de familie obțin adresa secției de votare și o harta către aceasta.\n\nDe asemenea, prezenta la vot poate fi vizualizată, online, pe siteul https://prezenta.roaep.ro/locale09062024/",
  "metadata": {
    "original_file": "Cronica_De_Severin_0106.html"
  }
}