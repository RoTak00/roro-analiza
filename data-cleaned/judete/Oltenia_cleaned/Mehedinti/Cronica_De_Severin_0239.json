{
  "title": "S-a promulgat legea privind sistemul public de pensii",
  "content": "În 2024 aducem respect pentru pensionarii români: Majorarea pensiilor, în ianuarie, cu 13,8% Recalcularea, în septembrie, a tuturor pensiilor din sistemul public:\n\n– se vor introduce puncte suplimentare pentru stabilitatea în muncă;\n\n-se vor lua în calcul veniturile nepermanente contributive (sporuri, acord global, prime, al 13-lea salariu);\n\n– mamele se pot pensiona mai devreme cu șase luni pentru fiecare copil pe care l-au crescut.\n\nConform proiectului, de la 1 ianuarie 2024 se majorează cu 13,8% punctul de pensie, de la 1.785 de lei la 2.032 de lei, iar de la 1 septembrie 2024 pensiile se majorează în urma recalculării după noua formulă.\n\nDreptul la pensie se obţine după minim 15 ani de contribuţii, fără a fi luate în calcul perioadele necontributive asimilate (studii universitare, stagiul militar, concediul medical, şomajul, deportarea, prizonieratul sau detenţia politică). Totodată, urmează să se egalizeze treptat, până în 2035, vârsta de pensionare pentru femei şi bărbaţi la 65 de ani, se arată în proiect.\n\nDe asemenea, s-a introdus un amendament potrivit căruia beneficiază de încadrarea în locurile de muncă în condiţii speciale şi activităţile din unităţile de producţie a energiei electrice în termocentralele pe bază de cărbune, incluzând şi unităţile de extracţie a cărbunelui, pentru personalul implicat direct şi nemijlocit în utilizarea procedeelor şi utilajelor specifice producţiei energiei electrice şi extracţiei cărbunelui.\n\nProiectul mai precizează că pensionarii români din diaspora au obligaţia de a semna un certificat de viaţă.",
  "metadata": {
    "original_file": "Cronica_De_Severin_0239.html"
  }
}