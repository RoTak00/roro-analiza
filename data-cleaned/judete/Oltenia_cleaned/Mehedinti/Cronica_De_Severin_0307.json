{
  "title": "ÎNSCRIERILE la RABLA LOCAL AU FOST PRELUNGITE",
  "content": "Perioada de înscriere pe site-ul AFM se prelungește până la 29 septembrie 2023, ora 23.59.\n\nCUM TE ÎNSCRII ÎN PROGRAM, PE SITE-UL AFM\n\n1. Intră pe afm.ro, la secțiunea Programe de finanțare.\n\n2. Selectează „Casarea autovehiculelor uzate” și dă click pe caseta verde „Creare conturi depunere dosare”. Intră pe Conectare și creează contul;\n\n3. După înscriere, la o dată pe care o vom anunța ulterior, AFM va transmite lista persoanelor fizice înscrise către primării.\n\nAbia din acel moment vă puteți adresa Primăriei Drobeta-Turnu Severin, pentru completarea unor cereri tip și depunerea actelor necesare: Actul de identitate al solicitantului, în copie conformă cu originalul; Cartea de identitate a autoturismului, în copie conformă cu originalul; Certificatul de înmatriculare, în copie conformă cu originalul; Certificat de atestare fiscală din care să rezulte că nu este înregistrat cu obligații restante de plată a taxelor, impozitelor, amenzilor, și contribuțiilor către bugetul local; Împuternicire în original sau copie legalizată, dacă este cazul; Actul de identitate al împuternicitului, în copie conformă cu originalul; Extras de cont;\n\n4. Ultimul pas este să mergi cu mașina la casat. Vei primi un cupon pe hârtie, în baza căruia va fi semnat contractul de finanțare. \n\n Nu ești obligat să-ți cumperi mașină nouă. Singura condiție este că timp de 3 ani de la obținerea banilor nu vei putea cumpăra o mașină cu o normă de poluare mai mică de Euro 5. În Drobeta-Turnu Severin, pot fi casate, prin programul Rabla Local, 1.000 de mașini, adică maximul admis. Până acum, s-au înscris 495 de persoane și mai sunt disponibile 505 locuri.",
  "metadata": {
    "original_file": "Cronica_De_Severin_0307.html"
  }
}