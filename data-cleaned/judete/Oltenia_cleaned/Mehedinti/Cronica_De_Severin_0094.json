{
  "title": "Tensiuni la CE Oltenia",
  "content": "Decizia conducerii CE Oltenia de a nu mai prelungi contractele de muncă pe perioadă determinată, pentru un număr de 124 angajați, a stârnit nemulțumirea acestora și a dus la proteste în fața sediului societății.\n\nDecizia a fost justificată de necesitatea menținerii echilibrul financiar, în conformitate Planul de Restructurare și cu încadrarea în Bugetul de Venituri și Cheltuieli aprobat pentru anul 2024.\n\nÎn urma protestului desfășurat în data de 1 iulie 2024, în fața sediului Complexului Energetic Oltenia, reprezentanții protestatarilor au fost primiți la discuții de către membrii Directoratului societății și Directorul Direcției Resurse Umane. Scopul acestor discuții a fost găsirea unor soluții la nemulțumirile exprimate de protestatari.\n\nProtestatarii au ridicat probleme legate de criteriile aplicatea pentru selectarea persoanelor cărora nu li s-au mai prelungit contractele de muncă pe perioadă determinată, susținând că acestea nu au fost aplicate corect. De asemenea oamenii susțin că sunt în situații sociale dificile, unii având copii mici în întreținere, alții fiind în pragul pensiei.\n\nNemulțumiți de răspunsul primit din partea conducerii, ieri, 01.07.2024, mai mulți protestatari intrat în greva foameni.",
  "metadata": {
    "original_file": "Cronica_De_Severin_0094.html"
  }
}