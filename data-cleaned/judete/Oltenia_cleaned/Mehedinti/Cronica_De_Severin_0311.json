{
  "title": "Serviciul de Probațiune Mehedinți",
  "content": "Serviciul de Probațiune Mehedinți anunță că pe data de 22.09.2023 (vineri), în intervalul orar 9:00-15:00, va organiza „Ziua Porților Deschise”. Acest demers va oferi posibilitatea instituțiilor din comunitate și reprezentanților societății civile de a vizita unitatea în scopul cunoașterii realității directe din sistemul de probațiune.\n\nServiciul de Probaţiune Mehedinţi este situat în bulevardul Tudor Vladimirescu, nr. 101, fosta Vilă Tizziana; vis-a vis de Hotel Traian\n\nProbațiunea este un sistem execuțional penal, constituit la nivel național, care desfășoară întreaga activitate în scopul menținerii siguranței comunității, al reabilitării sociale a infractorilor și al diminuării riscului acestora de a comite noi infracțiuni. În prezent, sistemul de probațiune este reprezentat la nivel central de Direcţia Naţională de Probaţiune şi în teritoriu de 42 de servicii de probațiune.",
  "metadata": {
    "original_file": "Cronica_De_Severin_0311.html"
  }
}