{
  "title": "Ministrul Educației: Cursurile vor fi reluate după încetarea stării de urgență",
  "content": "Ministrul Educației, Monica Anisie, a precizat că reluarea cursurilor va fi posibilă după încetarea stării de urgență.\n\n„Data exacta privind reluarea cursurilor se va stabili în funcție de evoluția pandemiei, dar și în funcție de măsurile comunicate. Scenariul de lucru prevede reluarea cursurilor după încetarea stării de urgență”, a spus ministrul.\n\nExamenele Naționale ar putea avea loc la mijlocul lunii iulie.\n\nPână pe 4 aprilie, întregul personal din învățământul preuniversitar a fost programat în concediu de odihnă, cu excepția directorilor sau a contabililor.\n\nDin cauza pandemiei de coronavirus, starea de urgență a fost prelungită cu încă o lună.",
  "metadata": {
    "original_file": "Ziarul_Gorjului_0178.html"
  }
}