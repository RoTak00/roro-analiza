{
  "title": "Găvănești: Sala de sport multifuncțională a fost inaugurată | Ziarul de Olt",
  "content": "La Găvănești a fost inaugurată o sală de sport multifuncțională, prevăzută cu tribună. Aceasta are o capacitate de 102 locuri și toate facilitățile necesare pentru practicarea sportului în cele mai bune condiții. La eveniment au participat președintele Consiliul Județean Olt, Marius Oprescu, primarul localității, Iulian Antonie, oficiali locali și județeni, precum și parlamentari. Peste nouă milioane de lei, bani obținuți prin CNI, au fost investiți în proiect.\n\n„Sala este prevăzută cu tribună, are o capacitate de 102 locuri și toate facilitățile necesare pentru practicarea sportului în cele mai bune condiții. Investiția, în valoare de peste nouă milioane lei, a fost posibilă grație obținerii finanțării prin Compania Națională de Investiții. Cu sprijinul programelor guvernamentale și europene, vom aduce noi promisiuni îndeplinite în Găvănești: înființarea rețelei de gaze este de departe proiectul care va aduce oportunități însemnate în această localitate. În plus, locuințele sociale, căminul cultural și parcul fotovoltaic pentru independența energetică sunt investiții ce vor aduce Găvănești la un nou nivel de progres. Echipa PSD Olt își onorează promisiunile și continuă să fie alături de fiecare comunitate, căci Împreună pentru Olt, pentru Oameni, pentru Viitor, înseamnă să continuăm să punem județul nostru pe harta investițiilor naționale importante” , se arată în comunicatul PSD Olt.",
  "metadata": {
    "original_file": "Ziarul_De_Olt_0245.html"
  }
}