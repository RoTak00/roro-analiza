{
  "title": "Spitalul Orășenesc Corabia are un computer tomograf (CT) nou",
  "content": "Spitalul Orășenesc Corabia a achiziționat un nou computer tomograf (CT), un echipament esențial în diagnosticul rapid și precis al multor afecțiuni. Această investiție este nu doar un simbol al preocupării pentru sănătatea pacienților, ci și o măsură concretă care va aduce beneficii semnificative pentru comunitate și personalul medical.\n\nAchiziția face parte din proiectul Ministerului Sănătăţii de investiţii pentru anul 2024, „Dotarea cu echipamente medicale/ maşini/ mijloace de transport/ alte categorii echipamente si dotări independente.\n\nAchiziționarea acestui nou computer tomograf alături de alte echipamente medicale este posibilă datorită unei alocări semnificative de fonduri din bugetul local, o inițiativă care arată o preocupare reală a primăriei pentru sănătatea cetățenilor.\n\n„ Sănătatea comunității noastre este o prioritate pentru noi, și această investiție este doar un pas în direcția corectă pentru a asigura accesul la îngrijire de înaltă calitate ,” a declarat primarul orașului Corabia domnul Iulică Oane.",
  "metadata": {
    "original_file": "Ziarul_Gorjului_0015.html"
  }
}