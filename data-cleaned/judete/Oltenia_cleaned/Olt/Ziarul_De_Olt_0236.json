{
  "title": "ITM Olt, amendă de 8000 de lei pentru angajatorii din domeniile captare, tratare şi distribuţie a apei | Ziarul de Olt",
  "content": "Angajatorii care desfășoară activitatea în domeniile „Captarea, tratarea şi distribuţia apei” au fost verificați de către inspectorii de muncă Olt pentru modul de respectare a prevederilor legale privind încheierea și executarea contractelor individuale de muncă și pentru verificarea modului în care sunt respectate cerințele minime pentru îmbunătățirea securității și protecția sănătății lucrătorilor. În domeniul relațiilor de muncă au fost efectuate 14 controale, în urma cărora au fost constatate 25 neconformități pentru care au fost dispuse măsuri de remediere. În domeniul securității și sănătății în muncă au fost efectuate 14 controale, în urma cărora au fost constatate 21 neconformități pentru care au fost dispuse măsuri de remediere şi a fost aplicată o amendă în valoare de 8.000 lei.\n\n„În perioada 17 – 20 septembrie 2024, Inspectoratul Teritorial de Muncă Olt a desfășurat Campania Națională pentru verificarea modului de respectare a prevederilor legale privind încheierea și executarea contractelor individuale de muncă și pentru verificarea modului în care sunt respectate cerințele minime pentru îmbunătățirea securității și protecția sănătății lucrătorilor, de către angajatorii care desfășoară activitatea în domeniile ,,Captarea, tratarea şi distribuţia apei” – CAEN 3600 şi ,,Colectarea şi epurarea apelor uzate” – CAEN 3700. \n\n Obiectivele campaniei: \n\n – Identificarea şi verificarea angajatorilor care nu respectă prevederile legale care reglementează relațiile de muncă și securitatea și sănătatea în muncă și luarea măsurilor care se impun pentru determinarea acestora să se conformeze dispozițiilor legale în materie; \n\n – Eliminarea neconformitățiilor constatate, prin dispunerea de măsuri obligatorii pentru remedierea acestora și aplicarea sancțiunilor contravenționale corespunzătoare; \n\n – Creșterea gradului de conștientizare a angajatorilor și a lucrătorilor, în ceea ce privește necesitatea respectării prevederilor legale în domeniile relaţiilor de muncă şi securităţii şi sănătăţii în muncă. \n\n În domeniul relațiilor de muncă au fost efectuate 14 controale, în urma cărora au fost constatate 25 neconformități pentru care au fost dispuse măsuri de remediere. \n\n Cele mai frecvente deficiențe constatate în domeniul relațiilor de muncă: \n\n – Completarea cu date eronate a Registrului General de Evidenţă a Salariaţilor; \n\n – Neînmânarea unui exemplar al contractului individual de muncă; \n\n – Nerespectarea prevederilor legale referitoare la evidența timpului de muncă și supunerea controlului inspectorilor de muncă, a acestei evidențe; \n\n – Dosare de personal incomplete. \n\n În domeniul securității și sănătății în muncă au fost efectuate 14 controale, în urma cărora au fost constatate 21 neconformități pentru care au fost dispuse măsuri de remediere şi a fost aplicată o amendă în valoare de 8.000 lei. \n\n Cele mai frecvente deficiențe constatate în domeniul securității și sănătății în muncă: \n\n – Angajatorul nu a organizat activitatea de prevenire şi protecţie; \n\n – Angajatorul nu a asigurat instruirea adecvată în domeniul securităţii şi sănătăţii în muncă” , se arată în comunicatul ITM Olt.",
  "metadata": {
    "original_file": "Ziarul_De_Olt_0236.html"
  }
}