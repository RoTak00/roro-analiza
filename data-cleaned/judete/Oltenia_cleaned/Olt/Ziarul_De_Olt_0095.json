{
  "title": "Primul pas spre cea mai mare investiție în infrastructura sănătății de la Olt | Ziarul de Olt",
  "content": "Consiliul Județean Olt, întrunit în ședință ordinară joi, 28 noiembrie 2024, a aprobat proiectul de hotărâre prin care se demarează cea mai mare investiție în infrastructura sistemului sanitar de la Olt, după 1989.\n\nGeneric, hotărârea se numeste „DEMOLARE PAVILION INFECȚIOASE ȘI CONSTRUIRE CLĂDIRE CORP NOU S+P+6E CU DESTINAȚIA DE SPITAL ȘI ACTIVITĂȚI MEDICALE, AMENAJĂRI EXTERIOARE ADIACENTE, DOTĂRI, UTILITĂȚI”. \n\n Practic este vorba despre demolarea celei mai vechi clădiri din ansamblul celor existente la Spitalul Județean de Urgență Slatina, unde funcționează secția Infecțioase.\n\nActuala clădire, cu o vechime de peste 70 de ani, este formată dintr-un ansamblu parter+etaj și nu mai corespunde standardelor medicale din prezent, și este situată pe latura de est a corpului central, în imediata vecinătate a Secției Medicală reabilitată integral printr-un proiect cu fonduri europene finalizat acum câteva zile. \n\n După acest proiect aprobat, în sedința Consiliului Județean, urmează etapele privind studiul de fezabilitate, proiectarea, atragerea sursei de finanțare. \n\n Investiția va avea o valoare de aproape 244 de milioane de lei.",
  "metadata": {
    "original_file": "Ziarul_De_Olt_0095.html"
  }
}