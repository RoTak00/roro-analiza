{
  "title": "Sunt din nou restricții de circulație, între Slatina și Valea Mare",
  "content": "Traficul rutier pe Drumul Național 65 – European 574, între localitățile Slatina și Valea Mare, la kilometrul 57 + 850 metri, este restricționat sâmbătă, 18 iunie, în intervalul orar 10.00-18.00, ca urmare a lucrărilor desfășurate la Drumul Expres (DEx 12).\n\nAstfel, traficul rutier se va desfășura alternativ, pe sensul de deplasare Pitești către Slatina, fiind folosiți piloți de dirijare ai executantului lucrărilor.\n\n„Recomandăm conducătorilor de autovehicule cu masa totală maxim autorizată mai mică de 3,5 tone să folosească, ca rută ocolitoare, Drumul Județean 653, respectiv Drumul Județean 657, ce tranzitează localitatea Valea Mare ”, au declarat reprezentanții IPJ Olt.\n\nPolițiștii rutieri vor fi în zonă pentru monitorizarea și fluidizarea circulației autovehiculelor și recomandă conducătorilor auto să ruleze cu mare atenție în zona lucrărilor și să păstreze distanța de siguranță între autovehicule.",
  "metadata": {
    "original_file": "Ziarul_Gorjului_0552.html"
  }
}