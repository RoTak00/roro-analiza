{
  "title": "Parcul comercial Cometex se deschide în Caracal, pe 13 februarie. Sediul este lângă magazinul Kaufland",
  "content": "Cometex este un parc comercial dezvoltat și, începând cu data de 13 februarie 2025, se va deschide și în municipiul Caracal. Potrivit site-ului moneybuzz.ro , acest complex va funcționa chiar lângă hipermarketul Kaufland, situat pe strada Dragoș Vodă, nr. 2 E, suprafața acestuia fiind de 3.730 metri pătrați.\n\nPotrivit Money Buzz, ancora principală a proiectului de retail este un magazin de mari dimensiuni Altex, alături de patru unități ale unor branduri locale și internaționale, aflate la primele unități din municipiul Caracal și județul Olt.\n\nUn număr de patru magazine își vor vinde produsele în incinta Cometex, acesta fiind Jysk, TEDi, Practi și ZooCenter.\n\n„JYSK, retailerul danez de mobilă și produse pentru casă, va deschide primul magazin din oraș și cel de-al treilea din judeţ, în timp ce TEDi, un retailer german cu o gamă diversificată de produse, Practi, un concept românesc de magazin cu produse de curățenie și îngrijire personală și magazinul pentru animalele de companie ZooCenter, vor deschide primele unități din județul Olt. Cometex este o companie parte a grupului Altex ce are ca obiect de activitate dezvoltarea, operarea și administrarea de proiecte de retail pe întreg teritoriul României”, spun jurnaliștii Money Buzz .\n\nSursa citată mai arată că, în prezent, Cometex are 13 centre comerciale operaționale, unul fiind funcțional tot în județul Olt, în municipiul Slatina.",
  "metadata": {
    "original_file": "Eveniment_De_Olt_0010.html"
  }
}