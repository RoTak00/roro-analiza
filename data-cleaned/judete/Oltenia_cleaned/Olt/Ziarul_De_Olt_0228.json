{
  "title": "Dincă Anna Erika, de la Școala Gimnazială „Vlaicu Vodă”, premiată de către Laura Giura și Mario De Mezzo, pentru performanța remarcabilă de a obține media 10 la examenul de Evaluare Națională | Ziarul de Olt",
  "content": "Dincă Anna Erika, de la Școala Gimnazială „Vlaicu Vodă”, a fost premiată de către Laura Giura, viceprimar cu atribuții de primar interimar, și Mario De Mezzo, primar ales, vineri, 27 septembrie 2024, pentru performanța remarcabilă de a obține media 10 la examenul de Evaluare Națională, fiind singura din acest an care a reușit să atingă acest obiectiv.\n\n„Laura Giura, viceprimar cu atribuții de primar interimar, și Mario De Mezzo, primar ales, au premiat-o pe Dincă Anna Erika, de la Școala Gimnazială „Vlaicu Vodă”. Tânăra a reușit performanța remarcabilă de a obține media 10 la examenul de Evaluare Națională, fiind singura din acest an care a atins această realizare. Tinerii se luptă să performeze într-un sistem educațional cu carențe, în care reușesc de multe ori cu sacrificii din partea dascălilor și părinților, iar noi ne vom lupta să le oferim un oraș în care să se împlinească profesional în perioada lor de maturitate – acesta este angajamentul nostru față de tinerii din Slatina” , transmit reprezentanții Primăriei Slatina.",
  "metadata": {
    "original_file": "Ziarul_De_Olt_0228.html"
  }
}