{
  "title": "VIDEO. Solidaritate după incendiu. Ajutor pentru familia cu trei copii din Ipotești | Ziarul de Olt",
  "content": "Duminică, 12 ianuarie 2025, un incendiu devastator a distrus o locuință din comuna Ipotești, lăsând în urmă o familie cu trei copii fără adăpost. Mihai, un băiețel de 3 ani și jumătate, Ely, o fetiță de 10 ani, și Liviu, un adolescent de 16 ani, împreună cu părinții lor, au pierdut tot ce aveau. Salvatorii au intervenit prompt și, în zilele următoare, au oferit familiei haine, jucării, alimente și alte necesități. Cu toate acestea, nevoile lor rămân mari pentru a-și reconstrui viața. Cei care doresc să ajute pot contacta mama copiilor, Năstase Cristina, la numărul de telefon 0761631152 .\n\n„Misiunea de duminică, 12 ianuarie, din comuna Ipotești, pentru stingerea unui incendiu izbucnit la o locuință, ne-a marcat, chiar dacă suntem aproape zilnic martorii unor altfel de evenimente. Mihai, un băiețel în vârstă de numai 3 ani și jumătate, Ely, o fetiță de 10 ani și Liviu, un băiat, în vârstă de 16 ani, alături de părinții lor, au rămas fără puținul pe care îl aveau, în urma incendiului. Salvatorii care au participat la misiunea de stingere a incendiului s-au mobilizat în aceste zile și le-au dus acestora hăinuțe, jucării, încălțăminte, pături, alimente și rechizite, dar nevoile familiei sunt mult mai mari, pentru a se putea întoarce în locuința distrusă de incendiu” , transmite ISU Olt.",
  "metadata": {
    "original_file": "Ziarul_De_Olt_0021.html"
  }
}