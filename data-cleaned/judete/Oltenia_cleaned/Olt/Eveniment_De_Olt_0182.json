{
  "title": "Se sfințește biserica din comuna Vișina. Moaștele Sfântului Voievod Constantin Brâncoveanu și mâna Sfântului Ierarh Nicolae, depuse în lăcașul de cult, spre închinare",
  "content": "Eveniment religios de anvergură duminică, 26 mai, în comuna Vișina. Se sfințește Biserica cu Hramul „Buna Vestire” din localitatea situată în sudul județului Olt, slujba fiind oficiată de Înaltpreasfințitul Părinte Irineu, Mitropolitul Olteniei, Înaltpreasfințitul Părinte Iosif, Mitropolitul Europei Occidentale si Meridionale, Preasfințitul Părinte Sebastian, Episcopul Slatinei și Romanaților și zeci de preoți din Protoieria Corabia.\n\nPotrivit reprezentanților Episcopiei Slatinei și Romanaților, în incinta sfântului lăcaș de cult sunt depuse, spre închinare, racla cu moaștele Sfântului Voievod Constantin Brâncoveanu, racla cu mâna Sfântului Ierarh Nicolae și un fragment din veșmântul de la moaștele Sfântului Constantin Brâncoveanu.",
  "metadata": {
    "original_file": "Eveniment_De_Olt_0182.html"
  }
}