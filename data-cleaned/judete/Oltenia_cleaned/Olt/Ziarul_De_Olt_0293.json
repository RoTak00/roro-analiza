{
  "title": "Nicolae Ciucă: „Paginile acestei cărți sunt despre mine, sunt gândurile mele despre ce a însemnat tranziția de la om de armată la om politic” | Ziarul de Olt",
  "content": "Generalul în rezervă, Nicolae Ciucă, a dezvăluit coperta cărții sale printr-un clip video, acesta difuzând pentru prima dată imagini de pe front. Paginile acestei cărți sunt despre mine, sunt gândurile mele despre ce a însemnat tranziția de la om de armată la om politic. Sunt despre viața mea, cea din spatele pupitrului, microfonului sau televizorului, despre experiențele mele personale și profesionale, dar și despre viziunea mea pentru România viitorilor ani, declară Nicolae Ciucă. \n\n\n\n„Îmi iubesc țara și nu uit nicio clipă că jurământul pe care l-am depus, ca ostaș în slujba României, e să îmi apăr patria. Și asta nu se face doar cu arma în mână. Se face cu inima curată și cu gândul că după noi rămân doar lucrurile bune pe care le-am făcut. Oriunde ne-am afla și oricât de tulburi ar fi vremurile pe care le trăim.”\n\n„De ce o carte despre Nicolae Ciucă? Pentru că s-a vorbit mult despre faptul că „nu sunt din filmul acesta”, al politicii românești. Și e adevărat. Nu sunt un om politic tipic. Și veți vedea în această colecție de gânduri și povești de viață care e crezul meu. Sunt un om muncitor, cu credință și frică de Dumnezeu.”",
  "metadata": {
    "original_file": "Ziarul_De_Olt_0293.html"
  }
}