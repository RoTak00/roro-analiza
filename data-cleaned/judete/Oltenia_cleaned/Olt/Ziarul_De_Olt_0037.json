{
  "title": "Revelion 2025 la Slatina. Muzică, distracție și artificii în Parcul Tineretului | Ziarul de Olt",
  "content": "Pregătiți-vă pentru o seară de neuitat în Parcul Tineretului din Slatina, unde vom întâmpina anul 2025 cu muzică, dans și voie bună!\n\nDe la ora 21:00 la 00:00, DJ Vladu deschide seara cu ritmuri electrizante;\n\n„La miezul nopții (00:00), intrăm în 2025 cu cel mai spectaculos foc de artificii din Slatina, o explozie de lumină și culoare care va marca începutul unui an nou plin de speranță!\n\nDupă artificii, distracția continuă. DJ Vladu revine la platane pentru o atmosferă electrizantă. Taraful Enache aduce ritmurile tradiționale și bucuria muzicii autentice.\n\nHai să numărăm împreună secundele până la 2025! Vino alături de noi să începem anul nou în cea mai frumoasă atmosferă, alături de prieteni, familie și artiști de top!” , transmit reprezentanții Primăriei Municipiului Slatina.",
  "metadata": {
    "original_file": "Ziarul_De_Olt_0037.html"
  }
}