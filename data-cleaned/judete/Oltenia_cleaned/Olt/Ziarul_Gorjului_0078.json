{
  "title": "Persoanele fără asigurare de sănătate au acces gratuit la testare și tratament pentru hepatite și HIV",
  "content": "Persoanele neasigurate beneficiază de aceleaşi servicii ca persoanele asigurate în ceea ce privește efectuarea testării pentru virusul hepatitic B, virusul hepatitic C şi HIV, conform Legii nr.328 din 28 noiembrie 2022.\n\n” Conform Legii nr.328 din 28 noiembrie 2022, persoanele neasigurate beneficiază de aceleaşi servicii ca persoanele asigurate în ceea ce privește efectuarea testării pentru virusul hepatitic B, virusul hepatitic C şi HIV, beneficiind ulterior de acces la terapiile specifice din cadrul programelor naţionale de sănătate sau al programelor terapeutice derulate de Casa Naţională de Asigurări de Sănătate.\n\nAnterior apariției acestei legi, persoanele neasigurate beneficiau de tratament suportat din FNUASS doar după ce era confirmat diagnosticul și erau incluse in cadrul programelor naționale de sănătate. ” transmite CAS Olt.\n\nFondurile necesare pentru plata acestor servicii medicale se suportă de la bugetul de stat, prin bugetul aprobat Ministerului Sănătăţii sub formă de transferuri către bugetul Fondului naţional unic de asigurări sociale de sănătate.",
  "metadata": {
    "original_file": "Ziarul_Gorjului_0078.html"
  }
}