{
  "title": "Campionat de tenis de câmp pentru copii, la Slatina",
  "content": "O competiție sportivă de tenis de câmp este programată luna viitoare, mai exact în weekend-ul 16 – 17 noiembrie. Campionatul de tenis de câmp dedicat fetelor și băieților cu vârsta cuprinsă între 7 și 14 ani, iar înscrierile au început de la sfârșitul săptămânii trecute.\n\nÎnscrierile pentru acest campionat se fac până în data de 8 noiembrie.\n\n„Primăria municipiului Slatina vă invită la un weekend plin de energie și pasiune sportivă la Campionatul de tenis de câmp! Această competiție este deschisă pentru toți tinerii talentați – fete și băieți cu vârste între 7 și 14 ani – care își doresc să-și pună la încercare abilitățile pe teren! Veniți să susținem împreună viitorii campioni ai Slatinei! Haideți să facem din acest campionat un eveniment memorabil! Perioada desfășurării competiției este 16 – 17 noiembrie 2024, iar înscrierile între 25 octombrie – 8 noiembrie 2024”, se arată în invitația adresată de Primăria Slatina la evenimentul sportiv.\n\nLocația pentru înscrieri și desfășurarea concursului este terenul de tenis din incinta Clubului Sportiv Municipal Slatina, însă se pot face înscrieri și online la adresa: office@primariaslatina.ro.",
  "metadata": {
    "original_file": "Eveniment_De_Olt_0065.html"
  }
}