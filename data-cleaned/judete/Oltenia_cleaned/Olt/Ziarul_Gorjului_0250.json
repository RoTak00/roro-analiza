{
  "title": "Centrul Cultural Eugen Ionescu: Arta fotografică din Ucraina",
  "content": "Luni, la Centrul Cultural Eugen Ionescu Slatina, s-a desfășurat vernisajul “Expo Art Foto” a artistei Petryna Dmytro din Ucraina. Nu este prima expoziție adusă la Slatina din această țară. Pe simezele centrului cultural, amatorii de artă fotografică pot lua contact cu lucrările artistei, lucrări care prezintă lumea stradală, orășenească și rurală surprinsă în diferite ipostaze. Putem admira imagini de o deosebită simplitate care prezintă viața grea în țara vecină, cu visuri și aspirații transmise prin obiectivul aparatului foto. Valeru Ciurea, gazda expoziției regreta faptul că autoarea nu a putut fi prezentă la Slatina din motive diverse. “Suntem în anul Centenarului și încercăm să ne reunim și noi însă acum trecem puțin granița și încercăm să ne înfrățim cu localitatea Slatina din Ucraina unde locuiesc mulți români. Expoziția prezintă o serie de 43 fotografii pe care nu le-am mai avut până acum de o calitate foarte bună, expresive și spectaculoase. Sperăm ca totți cei care vor participa la manifestările culturale organizate în perioada următoare, la Centrul Eugen Ionescu, vor avea timpul necesar pentru a se opri în fața acestor fotografii de adevărată artă.”",
  "metadata": {
    "original_file": "Ziarul_Gorjului_0250.html"
  }
}