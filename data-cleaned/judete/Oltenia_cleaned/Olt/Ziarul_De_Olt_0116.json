{
  "title": "Primăria Municipiului Slatina a amplasat căsuțe de cărți în Parcul Tineretului, Parcul Dobrescu și Parcul Eugen Ionescu | Ziarul de Olt",
  "content": "Un îndemn la lectură, relaxare în aer liber, la inițiativa unor slătineni iubitori de carte, Primăria Municipiului Slatina a amplasat căsuțe de cărți în Parcul Tineretului, Parcul Dobrescu și Parcul Eugen Ionescu, de acum, locuri unde poveștile prind viață. Lucrările au fost realizate de echipa către DASIP.\n\n„Descoperă magia lecturii în aer liber! De acum în Parcul Tineretului, Parcul Dobrescu și Parcul Eugen Ionescu te așteaptă căsuțele de cărți – un loc unde poveștile prind viață. Alege o carte care te atrage și bucură-te de lectură. Returneaz-o după ce ai terminat sau înlocuiește-o cu o altă carte, pentru a continua magia schimbului de povești. Acestea sunt inițiativa unor slătineni iubitori de carte, susținută cu drag de Primăria Municipiului Slatina, iar căsuțele au fost realizate cu ajutorul ehipei Dezvoltare Urbană Slatina. Haideți să ne bucurăm împreună de cultură și de natură!” , transmit reprezentanții Primăriei Slatina.",
  "metadata": {
    "original_file": "Ziarul_De_Olt_0116.html"
  }
}