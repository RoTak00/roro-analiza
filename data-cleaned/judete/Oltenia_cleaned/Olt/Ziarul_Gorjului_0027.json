{
  "title": "Consultații medicale gratuite pentru caracaleni",
  "content": "Primăria municipiului Caracal se alătură Institutului Național de Recuperare, Medicină Fizică și Balneoclimatologie pentru a oferi cetățenilor soluții pentru accesul la îngrijiri medicale de calitate. \n\n Astfel, o echipă formată din patru medici specialiști va oferi consultații gratuite de specialitate cetățenilor din Caracal și din împrejurimi, în incinta fostului Centru de Vaccinare din Parcul ”Constantin Poroineanu”. Medicii se vor afla în Caracal în zilele de 16-17 mai.\n\nPacienții care vor să fie incluși în acest program se pot programa la următorul număr de telefon: +40 767 503 543. \n\n “ Această inițiativă este parte a parteneriatului încheiat între cele două instituții care prevede și deschiderea unei secții externe a INRFB pentru a sprijini sănătatea și bunăstarea comunității noastre” a declarat Ion Doldurea, primarul Municipiului Caracal.",
  "metadata": {
    "original_file": "Ziarul_Gorjului_0027.html"
  }
}