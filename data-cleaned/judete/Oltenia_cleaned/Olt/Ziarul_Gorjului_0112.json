{
  "title": "Începe vacanța pentru elevi",
  "content": "Vacanța de iarnă începe anul acesta într-o miercuri, pe 23 decembrie, cu o zi înainte de Ajunul Crăciunului, astfel, cursurile online se vor întrerupe marți, 22 decembrie 2020.\n\nDupă cele 19 zile (se întorc la cursuri pe 11 ianuarie), elevii vor avea parte, trei săptămâni mai târziu, de vacanța intersemestrială, care începe sâmbătă, 30 ianuarie 2021 și ține până duminică, 7 februarie 2021.\n\nVacanța de vară începe la 18 iunie 2021, următorul an școlar, 2021-2022, urmând să înceapă la o dată din septembrie 2021 care nu a fost încă stabilită. Până atunci, elevii și profesorii vor mai avea o zi liberă de 1 iunie 2021, Ziua Copilului (cade într-o zi de marți).\n\nElevii și profesorii vor mai avea o zi liberă de 1 iunie 2021, Ziua Copilului (cade într-o zi de marți).\n\nPentru clasele terminale din învățământul liceal, anul școlar are 32 de săptămâni de cursuri și se încheie la data de 4 iunie 2021. Bacalaureatul începe la 14 iunie cu probele orale și continuă din 28 iunie cu probele scrise, rezultatele fiind așteptate la 5 iulie.\n\nPentru clasele a VIII-a, anul școlar are 33 de săptămâni de cursuri și se încheie la data de 11 iunie 2021, în timp ce pentru clasele din învățământul liceal – filiera tehnologică, cu excepția claselor terminale și pentru clasele din învățământul profesional, anul școlar are 37 de săptămâni de cursuri. Elevii de clasa a VIII-a încep examenul de Evaluare națională în 22 iunie, iar rezultatele sunt așteptate în 29 iunie.",
  "metadata": {
    "original_file": "Ziarul_Gorjului_0112.html"
  }
}