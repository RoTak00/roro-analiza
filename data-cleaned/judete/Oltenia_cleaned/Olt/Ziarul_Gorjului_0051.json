{
  "title": "13.165 de noi cazuri de COVID în România, 31 de decese în ultima săptămână",
  "content": "13.165 de noi cazuri de Covid au fost înregistrate în România, în perioada 25 septembrie – 1 octombrie, mai puține decât în săptămâna anterioară, când au fost 14.861 cazuri noi.\n\nPână în prezent, pe teritoriul României, au fost înregistrate 3.468.372 cazuri de infectare cu SARS-CoV-2. Incidența înregistrată la 14 zile este de 1.26, potrivit Mediafax.\n\nDistinct de cazurile nou confirmate, în urma retestării pacienților care erau deja pozitivi, 379 persoane au fost reconfirmate pozitiv.\n\nÎn unitățile sanitare de profil, numărul de persoane internate în secții cu COVID-19 în prezent este de 1077. De asemenea, la ATI, sunt internate 82 persoane. Din totalul pacienților internați în prezent, 131 sunt minori, 129 fiind internați în secții și 2 în ATI.\n\nPână marți, 68.372 persoane diagnosticate cu infecție cu Sars-CoV-2 au decedat.\n\nÎn ultima săptămână au fost raportate de către INSP 31 decese (20 bărbați și 11 femei). Decesele au fost înregistrate: unul la categoria de vârstă 20-29 de ani, 4 la categoria de vârstă 50-59 de ani, 3 la categoria de vârstă 60-69 de ani, 10 la categoria de vârstă 70-79 de ani și 13 la categoria de vârstă peste 80 de ani.",
  "metadata": {
    "original_file": "Ziarul_Gorjului_0051.html"
  }
}