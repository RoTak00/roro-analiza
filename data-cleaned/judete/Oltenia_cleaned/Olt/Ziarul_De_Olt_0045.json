{
  "title": "IPJ Olt. Spiritul Crăciunului adus prin colinde | Ziarul de Olt",
  "content": "Sărbătorile de iarnă au umplut de bucurie Inspectoratul de Poliție Județean Olt, care a fost gazda colindătorilor din rândul elevilor de la mai multe școli din județ. Prin glasurile lor cristaline, copiii au vestit Nașterea Domnului, răspândind emoție și căldură sufletească în rândul polițiștilor.\n\nMici colindători au interpretat cu pasiune colinde tradiționale românești, aducând în prim-plan frumusețea obiceiurilor de sărbători. Polițiștii i-au întâmpinat cu recunoștință și le-au oferit mici daruri simbolice, constând în dulciuri și sucuri, drept mulțumire pentru momentele deosebite oferite.\n\n„Sărbătorile de iarnă reprezintă un prilej de bucurie, iar în această săptămână Inspectoratul de Poliție Județean Olt a avut plăcerea de a primi colindători din rândul elevilor de la mai multe școli din județ. Prin glasurile lor, copiii au adus vestea Nașterii Domnului și au umplut instituția noastră de emoție și căldură sufletească. Elevii au interpretat colinde tradiționale românești și au împărtășit spiritul Crăciunului cu polițiștii, care i-au primit cu bucurie și recunoștință. În semn de apreciere, colindătorii au fost răsplătiți cu mici daruri simbolice, constând în dulciuri și sucuri, pregătite special pentru ei. Ne bucurăm să fim parte a acestor momente care ne aduc aminte de frumusețea tradițiilor românești și de valorile care ne unesc ca oameni. Le mulțumim elevilor și cadrelor didactice pentru implicare și pentru că au adus spiritul Crăciunului în mijlocul nostru Inspectoratul de Poliție Județean Olt transmite tuturor cetățenilor județului Olt cele mai calde urări de Crăciun fericit, alături de cei dragi, și multă liniște sufletească!” , transmite IPJ Olt.",
  "metadata": {
    "original_file": "Ziarul_De_Olt_0045.html"
  }
}