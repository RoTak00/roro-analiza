{
  "title": "PRIMARII DIN OLT SE POT ÎNSCRIE LA PROGRAMUL DE PERFECȚIONARE ÎN DOMENIUL ADMINISTRAȚIEI PUBLICE LOCALE, LANSAT DE INSTITUTUL NAȚIONAL DE ADMINISTRAȚIE",
  "content": "Institutul Național de Administrație (INA) ), instituție publică aflată în subordinea Ministerului Lucrărilor Publice, Dezvoltării Și Administrației, a lansat înscrierile la programul de perfecționare online „Managementul administrației publice locale”, cu acces gratuit, pentru noii aleși locali.\n\nProgramul se derulează în perioada 16 – 20 noiembrie 2020 și se adresează președinților și vicepreședinților consiliilor județene, primarilor și viceprimarilor de municipii, primarilor și viceprimarilor de orașe și consilierilor locali la nivel de județ, municipiu și oraș.\n\nSesiunile de formare se vor desfășura pe parcursul a 15 ore (9 ore sincron și 6 ore asincron), vor fi susținute de persoane cu experiență și expertiză în domeniul administrației publice locale și vor aborda probleme actuale, precum: impactul digitalizării asupra administrației publice locale, managementul situațiilor de criză, managementul fondurilor europene.\n\nAtestarea participării la program se face prin certificate digitale de absolvire, emise automat din platforma training.ina.gov.ro și transmise pe e-mail-ul fiecărui absolvent. \n\n Înscrierea participanților la program se face în perioada 9 – 13 noiembrie 2020, în limita a 300 de locuri, accesând link-ul https://training.ina.gov.ro/moodle/inregistrare_program .",
  "metadata": {
    "original_file": "Ziarul_Gorjului_0410.html"
  }
}