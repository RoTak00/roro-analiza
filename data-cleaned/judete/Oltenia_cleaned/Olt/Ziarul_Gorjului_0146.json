{
  "title": "Zeci de candidați olteni s-au retras din Examenul de Titularizare",
  "content": "432 de candidaţi, adică 86,92 la sută, din cei 497 înscriși au susținut proba scrisă din cadrul concursului de ocupare a posturilor didactice vacante din învăţământul preuniversitar, desfăşurată miercuri, 29 iulie, în două centre de examen. 51 de candidați olteni care doresc să ajungă la catedră, ceea ce înseamnă un procent de 10,26 la sută, s-au retras din motive personale sau medicale, dar nicio persoană nu a fost eliminată din examen.\n\nDin promoţia de absolvenţi ai anului 2020, au fost prezenţi 56 de candidaţi.\n\nReprezentanții ISJ Olt au anunțat că examenul s-a derulat fără probleme și nu s-au înregistrat cazuri de candidați cu temperatură peste 37.3 grade Celsius.\n\nPrimele rezultate vor fi afișate în data de 4 august, la sediile inspectoratelor școlare și pe site-ul http://titularizare.edu.ro. Contestațiile pot fi depuse la sediile inspectoratelor școlare județene sau transmise prin mijloace electronice, în zilele de 4 august, după afișarea rezultatelor, până la ora 21.00, respectiv 5 august, până la ora 12.00. Rezultatele finale se afișează la sediile inspectoratelor școlare județene și pe site-ul menționat anterior, în data de 11 august.\n\nPentru angajarea pe perioadă nedeterminată (titularizare), candidații trebuie să obțină la proba scrisă minimum nota 7, iar pentru angajarea pe perioadă determinată (suplinire), minimum nota 5.\n\nRepartizarea candidaților pe posturile didactice de predare vacante publicate pentru angajare pe perioadă nedeterminată, în ordinea descrescătoare a notelor obținute la proba scrisă, se realizează în ședințe publice sau on-line, organizate de către inspectoratele școlare în intervalul 12 – 14 august.",
  "metadata": {
    "original_file": "Ziarul_Gorjului_0146.html"
  }
}