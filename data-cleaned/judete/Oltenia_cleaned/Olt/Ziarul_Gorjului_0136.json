{
  "title": "LISTA cu unitățile de învățământ din Olt care vor funcționa după scenariul galben",
  "content": "29 de unități de învățământ din Olt își vor deschide porțile începând cu 14 septembrie după scenariul galben. Sunt școli și grădinițe din Slatina, Caracal, dar și de la Vișina, Călui sau Strejești. Restul unităților din județ, adică 372, vor funcționa după scenariul verde, elevii urmând să fie prezenți în bănci.\n\nCele trei scenarii pentru anul școlar 2020-2021 sunt:\n\nScenariul 1: Participarea zilnică a tuturor preșcolarilor și elevilor în unitățile de învățământ, cu respectarea și aplicarea măsurilor de protecție.\n\nScenariul 2: Participarea zilnică a tuturor preșcolarilor și elevilor din învățământul primar, a elevilor din clasele a VIII-a și a XII-a, cu respectarea și aplicarea tuturor normelor de protecție și revenirea parțială (prin rotație de 1-2 săptămâni) a elevilor din celelalte clase de gimnaziu și liceu.\n\nScenariul 3: Participarea tuturor preșcolarilor și elevilor la activități / lecții online. La nivelul județului Olt nu sunt unități de învățământ care vor funcționa după acest scenariu.",
  "metadata": {
    "original_file": "Ziarul_Gorjului_0136.html"
  }
}