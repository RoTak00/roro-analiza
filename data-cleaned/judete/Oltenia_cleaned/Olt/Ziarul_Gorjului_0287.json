{
  "title": "Manifestare culturală de excepție la Atelierul Intercultural ”Victoria” din Slatina",
  "content": "Vineri a fost o zi deosebită pentru elevii de la Școala generală nr. 1 Slatina. Împreună cu cadrele didactie implicate în această acțiune la Atelierul Intercultural ”Victoria” din Slatina a avut loc o manifestare culturală care s-a axat pe punerea în scenă a trei piese de teatru. Cu această ocazie, elevii de la Școala generală nr. 1 din municipiul Slatina au pus în scenă ”Recreația Mare” (de Mircea Sântimbreanu), ”Un șmecher la lecție” (de Mircea Sântimbreanu), ”Castravetele – un pedagog de școală nouă” (de I.L Caragiale), precum și program de cântece. Manifestarea a durat aproape 1 oră.\n\nAcțiunea se încadrează în Programul activităților culturale pentru Atelierul Intercultural Victoria aprobat prin HCL. nr. 89/30.03.2017, Anexa 1 secțiunea A. 2) și Anexa 2 la HCL nr. 90/30.03.2017, poziția 46. – Planul de Dezvoltare Strategică pentru Atelierul Intercultural Victoria.\n\n,,Este un eveniment foarte important pentru noi. Ne-am implicat mult și suntem extrem de bucuroși că am reușit să ajungem până în acest punct. Avem susținerea cadrelor didactice cărora le mulțumim foarte mult și sperăm ca pe viitor să punem în scenă și alte piese importante și tot așa de frumoase” , a declarat Emil Popescu, un elev impicat în acest proiect extrem de important pentru clasa lui.",
  "metadata": {
    "original_file": "Ziarul_Gorjului_0287.html"
  }
}