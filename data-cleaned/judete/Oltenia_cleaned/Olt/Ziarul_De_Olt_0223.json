{
  "title": "PROMOȚIA 1974, REVEDEREA DUPĂ 50 DE ANI DE LA TERMINAREA LICEULUI VĂLENI | Ziarul de Olt",
  "content": "La acest important eveniment din activitatea LICEULUI VĂLENI, în data de 27 septembrie 2024, a fost sărbătorită revederea după 50 de ani de la terminarea liceului. Au participat elevi ai promoției 1973-1974. De menționat este și faptul că, Liceul de Cultură Generală din comuna Văleni, județul Olt a ființat începând cu anul 1963, prima promoție fiind cea dintre anii 1963-1966. Prin urmare, în acest an se împlinesc 61 de ani de învățământ liceal în comuna Văleni, cu o mică întrerupere. Acest important eveniment comemorativ a avut loc începând cu ora 10:30 în sala-laborator de informatică a liceului. Au participat foștii elevi ai liceului împreună cu Florentina Mihăilescu, actuala directoare. A fost citit catalogul și fiecare participant la eveniment și-a prezentat activitatea de la terminarea studiilor liceale și până în prezent. Pe această cale, comitetul de organizare aduce mulțumiri administrației publice locale și conducerii LICEULUI VĂLENI, pentru sprijinul acordat desfășurarii acestui eveniment din activitatea de învățământ liceal.",
  "metadata": {
    "original_file": "Ziarul_De_Olt_0223.html"
  }
}