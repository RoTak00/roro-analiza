{
  "title": "Incendiu puternic, în comuna Brebeni",
  "content": "Pompierii Detașamentului Slatina au intervenit duminică, 10 iulie, pentru stingerea unui incendiu izbucnit la o bucătărie de vară și o anexă gospodărească din comuna Brebeni.\n\nFocul s-a extins și la anexa din gospodăria vecină.\n\n„Incendiu izbucnit la o bucătărie de vară și la o anexă gospodărească, propagat la o anexă din gospodăria vecină. Acționează pompierii Detașamentului Slatina. Incendiul este localizat. Nu sunt victime. La locul evenimentului acționează două autospeciale de stingere și un echipaj SMURD. Se lucrează pentru lichidarea incendiului și îndepărtarea efectelor negative.”, a transmis purtătorul de cuvânt al ISU Olt, Alin Băsășteanu.",
  "metadata": {
    "original_file": "Ziarul_Gorjului_0524.html"
  }
}