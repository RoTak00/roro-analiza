{
  "title": "Vârsta de pensionare, schimbată oficial: E panică mare printre milioane de pensionari români!",
  "content": "O ordonanță prin care femeile să aibă posibilitatea de a se pensiona la 65 de ani, în prezent, ele având dreptul să lucreze până la 63 de ani, a fost pregătită de Guvernul României.\n\nPrin acest proiect, angajatorul va fi obligat să respecte decizia unei femei, în cazul în care aceasta va dori să muncească încă doi ani peste vârsta standard de pensionare, scrie Antena1.\n\nModificarea are loc după ce Curtea Constituțională a decis că femeile trebuie să aibă şansa de a lucra până la 65 de ani, în cazul în care vor acest lucru.\n\nAstfel, niciun angajator nu poate întrerupe contractul, dacă se doreşte continuarea activităţii după vârsta standard de pensionare.\n\n„c) la data îndeplinirii cumulative a condiţiilor de vârstă standard şi a stagiului minim de cotizare pentru pensionare sau, pentru salariata care optează în scris pentru continuarea executării contractului individual de muncă, la vârsta de 65 de ani; la data comunicării deciziei de pensie în cazul pensiei de invaliditate de gradul III, pensiei anticipate parţiale, pensiei anticipate, pensiei pentru limită de vârstă cu reducerea vârstei standard de pensionare; la data comunicării deciziei medicale asupra capacităţii de muncă în cazul invalidităţii de gradul I sau II” se arată în proiectul de OUG.\n\n„Angajatorul nu poate îngrădi sau limita dreptul angajatei de a continua activitatea în condiţiile prevăzute la lit.c) teza întâi (citat mai sus – n.red.)” , mai prevede proiectul.",
  "metadata": {
    "original_file": "Ziarul_Gorjului_0306.html"
  }
}