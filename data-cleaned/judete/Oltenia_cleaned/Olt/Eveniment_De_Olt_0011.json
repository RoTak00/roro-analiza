{
  "title": "Lucrările de curățenie și întreținere spații verzi, dar și plantările de arbori, prioritate pentru echipa Dezvoltare Urbană Slatina",
  "content": "Echipa Dezvoltare Urbană Slatina a desfășurat și săptămâna trecută o serie de lucrări de întreținere și îmbunătățire a spațiilor verzi. Printre altele, muncitorii DUS au făcut curățenie în mai multe zone ale urbei, însă au plantat și arbori în unele cartiere.\n\nPrintre lucrări s-au numărat greblarea frunzelor în mai multe zone, inclusiv Parcul „Dumitru Dobrescu”, bulevardul Alexandru Ioan Cuza și străzile Unirii, Pitești, Nicolae Iorga, au încărcat gunoiul pe străzi precum Victoriei, Cuza Vodă, Pitești, Unirii și Aleea Lalelelor, dar și defrișarea și curățarea curții Creșei 4 de pe strada Zmeurei din Slatina.\n\nDe asemenea, s-au relocat copaci pe străzile Eroilor, Nicolae Iorga, bulevardul A. I. Cuza și în Parcul Pitești, au fost toaletați copacii în cartierul Sărăcești și străzile Primăverii, Rozelor și Arcului și au mai fost scoase tuile uscate și a rădăcinilor acestora pe străzile Unirii și Primăverii.\n\nEchipa DUS a mai plantat arbori ornamentali pe strada Primăverii, iar pe bulevardul A. I. Cuza s-au plantat copaci.\n\n„Lucrările finale ale săptămânii au fost: continuarea greblării frunzelor și încărcarea gunoiului în mai multe locații; defrișarea și încărcarea gunoiului pe străzile Aleea Tineretului, Artileriei, Dorobanți, Primăverii, Unirii, Tunari și bulevardul A. I. Cuza. Ne propunem să menținem un oraș curat, verde și bine întreținut, creând un mediu plăcut și sănătos pentru slătineni!”, se mai arată într-un comunicat remis de DUS.",
  "metadata": {
    "original_file": "Eveniment_De_Olt_0011.html"
  }
}