{
  "title": "Olt: Pensia medie a crescut, dar numărul pensionarilor a scăzut",
  "content": "Numărul mediu al pensionarilor din Olt a fost de 93.301 în al treilea trimestru din 2018, în scădere cu 142 faţă de aceeași perioadă din 2017, în timp ce pensia medie a crescut cu 92 de lei, potrivit datelor publicate de Direcția Regională de Statistică (DRS) Olt. „ Numărul mediu al pensionarilor în trimestrul III 2018 a fost de 93.301 persoane, cu 0,1% mai mic față de trimestrul II 2017 (93.443 persoane), iar pensia medie a fost de 1.007 lei cu 10,1% mai mare față de perioada similara din anul precedent (915 lei) ”, se arată în buletinul DRS Olt.",
  "metadata": {
    "original_file": "Ziarul_Gorjului_0367.html"
  }
}