{
  "title": "Județul Olt, vizitat de mai puțini turiști în prima lună a toamnei",
  "content": "Reprezentanții Direcției Regionale de Statistică Olt au transmis, la sfârșitul acestei săptămâni, că în prima lună a toamnei anului 2024 numărul turiștilor cazați în unitățile din județ a fost de aproximativ 2.900. Astfel, în septembrie față de aceeași lună a anului trecut numărul turiștilor a scăzut cu peste 4 la sută.\n\nCei mai mulți dintre turiști au fost cazați în hotelurile din județul Olt.\n\n„Numărul turiştilor cazaţi în luna septembrie 2024 a fost de 3.018 persoane, cu 4,3% mai puțin faţă de luna septembrie 2023, când au fost 3.155. Dintre aceştia, 2.789 au fost cazaţi în hoteluri, 86 în pensiuni turistice, 21 în pensiuni agroturistice și doi în cabane turistice”, a declaat Bogdan Tufeanu, purtător de cuvânt al DRS Olt.\n\nDatele centralizate de statisticienii olteni mai arată că și înnoptările în structurile de primire turistică în prima lună de toamnă a acestui an au înregistrat, de asemenea, o scădere de 6,1 la sută faţă de cele din aceeași lună a anului trecut, și anume 6.114 nopţi faţă de 6.511 nopţi.\n\nPotrivit sursei citate, indicele de utilizare netă a locurilor de cazare pentru luna septembrie a fost de 24,5% pe total structuri de cazare turistică.",
  "metadata": {
    "original_file": "Eveniment_De_Olt_0043.html"
  }
}