{
  "title": "Cetatea Sucidava, inclusă în patrimoniul UNESCO",
  "content": "La cinci kilometri de oraşul Corabia este amplasată Cetatea romană Sucidava. Aceasta a fost inclusă în patrimoniul mondial UNESCO. Castrul roman de la nord de Dunăre devine, astfel, primul obiectiv din județul Olt şi cel de-al şaptelea din ţară inclus de acest organism internaţional. Cetatea Sucidava se întinde pe o suprafaţă de circa 22 de hectare.\n\nCastrul a fost refăcut de către împăratul bizantin Iustinian, între anii 527 şi 535, după ce hunii l-au distrus.\n\nCetatea se remarcă prin „fântâna secretă”, o capodoperă inginerească, menită să aprovizioneze cu apă așezarea în timpul asediilor.\n\nTot aici se găsește piciorul unui pod roman construit peste Dunăre în timpul lui Constantin cel Mare. Inaugurat în anul 328, având o lungime de peste 2.400 de metri, fiind considerat unul dintre cele mai lungi poduri ale Antichității. Podul făcea legătura între Sucidava și Oescus din Moesia (azi în Bulgaria). Din păcate, podul lui Constantin cel Mare a avut o viață scurtă. \n\n Vizitatorii pot descoperi în incinta cetăţii, rămășițele Bazilicii creştine, cu ziduri groase de 65 cm. construite din piatră nefasonată legată cu mortar, şi care aveau o înălţime de 1,08 metri. În interiorul bazilicii, sub nivelul pardoselii, s-au găsit şase morminte; dintre acestea, un mormânt al unui bărbat adult a fost amenajat cu un acoperiş rabatabil pentru a putea fi văzut de către oaspeți. Bazilica de la Sucidava este cel mai vechi monument architectural de acest fel descoperit până în prezent în nordul Dunării.\n\nExistă mărturii ce amintesc că aici a trăit, o vreme, Radu Popa Şapcă, una dintre cele mai importante figuri ale revoluţiei de la 1848, participant la adunarea de la Islaz.",
  "metadata": {
    "original_file": "Ziarul_Gorjului_0249.html"
  }
}