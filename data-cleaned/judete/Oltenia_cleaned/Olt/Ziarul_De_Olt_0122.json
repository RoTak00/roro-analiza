{
  "title": "SJU Slatina, modificări temporare în asigurarea continuității medicale în specialitatea Oftalmologie | Ziarul de Olt",
  "content": "Spitalul Județean de Urgență Slatina anunță modificări temporare în asigurarea continuității medicale în specialitatea Oftalmologie. Spitalul este nevoit să suspende temporar garda de la domiciliu pentru acest departament, în intervalul orar 14:00 – 08:00 din cauza lipsei de personal.\n\n„În intervalul 08:00 – 14:00, activitatea medicală în cadrul secției de Oftalmologie se desfășoară în condiții normale. Vă încurajăm să apelați la noi pentru toate nevoile oftalmologice urgente sau programate în acest interval. Pentru urgențele oftalmologice care apar în afara acestui interval, Unitatea de Primiri Urgențe a Spitalului Județean de Urgență Slatina va direcționa cazurile către Secția Oftalmologie a Spitalului Clinic Județean de Urgență Craiova, care are capacitatea de a prelua astfel de situații. \n\n Această măsură este temporară și ne străduim să găsim soluții pentru a asigura din nou continuitatea serviciilor medicale oftalmologice. Vă mulțumim pentru înțelegere și sprijin, asigurându-vă că prioritatea noastră rămâne sănătatea și siguranța pacienților noștri” , transmite echipa Spitalului Județean de Urgență Slatina.",
  "metadata": {
    "original_file": "Ziarul_De_Olt_0122.html"
  }
}