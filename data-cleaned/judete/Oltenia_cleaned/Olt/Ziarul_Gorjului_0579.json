{
  "title": "Primăria Mărunței împreună cu Școala Gimnazială Mărunței se alătură programului ”Curățăm Romania”",
  "content": "Primăria comunei Mărunței împreună cu Școala Gimnazială Mărunței se alătură programul ”Curățăm Romania”, program lansat de Administrația Fondului pentru Mediu. Cu această ocazie, autoritățile locale îi invită pe cetățenil să participe la marea curățenie ce va avea loc în zilele de 24 respectiv 27 mai, cu începere de la ora 9:00.\n\n” Pentru a avea o comună curată Primăria Mărunței împreună cu Școala Gimnazială Mărunței Olt participă la programul ”Curățăm Romania”, program lansat de Administrația Fondului pentru Mediu‼️\n\nPe această cale vă anunțăm și așteptăm alături de noi orice voluntar care poate să ni se alăture, marți 24.05.2022, ora 9:00, în parcarea din fața primăriei, si vineri 27.05.2022, ora 9:00, în parcarea din fața școlii din satul Balanești, pentru a putea colecta cât mai multe deșeuri selective! ” a declarat edilul localității, Emil Popescu.\n\nLa nivelul județului Olt au desfășurat acțiuni de ecologizare Primăriile municipiului Caracal, orașului Drăgănești-Olt și comunelor Băbiciu, Bălteni, Bîrza, Brastavățu, Cârlogani, Cezieni, Cilieni, Corbu, Dobrosloveni, Farcașele, Gârcov, Ianca, Iancu Jianu, Icoana, Izbiceni, Movileni, Orlea, Perieți, Poboru, Stefan cel Mare, Tia Mare, Urzica, Pârșcoveni și Scărișoara. Campania Națională „Curățăm România!” sub sloganul „Vrem o țară fără deșeuri abandonate!” se va derula până la data de 31 mai 2022.",
  "metadata": {
    "original_file": "Ziarul_Gorjului_0579.html"
  }
}