{
  "title": "Potcoava. Deschiderea Târgului de Toamnă | Ziarul de Olt",
  "content": "Târgul de Toamnă de la Potcoava, organizat de Primăria Potcoava, în parteneriat cu Liceul „Ștefan Diaconescu” și Asociația Mândrii Ca Suntem Rromi, se deschide vineri, 25 octombrie 2024, la ora 10:00. Evenimentul sărbătorește tradițiile locale, comunitatea și frumusețea anotimpului. În cadrul acestuia vor putea fi achiziționate produse tradiționale locale, de la preparate culinare de sezon, până la obiecte artizanale realizate de meșteșugari din zonă.\n\nTârgul de Toamnă va avea mai multe numere artistice deosebite. Ansamblul Murgulețu, coordonat de domnul Drăguț Venus și doamna Liliana Taifas, va aduce pe scenă dansuri populare tradiționale, iar grupul vocal Mândruțele de la Olt, sub coordonarea lui Marin Vâlceleanu și a doamnei Liliana, va încânta publicul cu cântece autentice românești.\n\nPrimăria Potcoava, în parteneriat cu Liceul „Ștefan Diaconescu” și Asociația Mândrii Ca Suntem Rromi, vă invită vineri, 25 octombrie 2024, la ora 10:00, la Târgul de Toamnă, un eveniment care celebrează tradițiile locale, comunitatea și frumusețea anotimpului. Târgul deschide posibilitatea achiziționării de produse tradiționale locale, de la preparate culinare de sezon, până la obiecte artizanale realizate de meșteșugari din zonă. Este ocazia perfectă de a sprijini producătorii locali și de a vă bucura de autenticitatea regiunii noastre. Evenimentul va fi animat de momente artistice deosebite. Ansamblul Murgulețu, coordonat de domnul Drăguț Venus și doamna Liliana Taifas, va aduce pe scenă dansuri populare tradiționale, iar grupul vocal Mândruțele de la Olt, sub coordonarea lui Marin Vâlceleanu și a doamnei Liliana, va încânta publicul cu cântece autentice românești. Vă așteptăm cu drag să petrecem împreună o zi plină de tradiție, muzică și bună dispoziție!” , transmit reprezentanții Primăriei comunei Potcoava.",
  "metadata": {
    "original_file": "Ziarul_De_Olt_0179.html"
  }
}