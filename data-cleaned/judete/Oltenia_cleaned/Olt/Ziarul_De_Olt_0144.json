{
  "title": "Spitalul Județean de Urgență Slatina a obținut avizul Ministerului Sănătății pentru desfășurarea programelor de rezidențiat | Ziarul de Olt",
  "content": "Reprezentații Spitalului Județean de Urgență Slatina au anunțat astăzi, 5 noiembrie 2024 faptul că în urma obținerii avizului Ministerului Sănătății pentru desfășurarea programelor de rezidențiat, medicii rezidenți vor avea astfel ocazia să lucreze într-un mediu profesionist, alături de specialiști cu experiență și să își perfecționeze cunoștințele într-o varietate de domenii medicale.\n\n„Suntem mândri să anunțăm că Spitalul Județean de Urgență Slatina a obținut avizul Ministerului Sănătății pentru desfășurarea programelor de rezidențiat în specialități esențiale pentru sănătatea comunității noastre: Chirurgie generală, Boli infecțioase, Ortopedie pediatrică, Diabet zaharat, nutriție și boli metabolice, Medicină internă, Neurologie, Obstetrică-ginecologie, Oncologie medicală, Psihiatrie, Farmacie clinică. \n\n Spitalul nostru este dotat cu echipamente performante și dispune de un personal medical calificat, dedicat formării și sprijinirii rezidenților în dezvoltarea abilităților clinice și profesionale. Aici, medicii rezidenți vor avea ocazia să lucreze într-un mediu profesionist, alături de specialiști cu experiență și să își perfecționeze cunoștințele într-o varietate de domenii medicale. Invităm medicii rezidenți interesați de o carieră medicală solidă și de o formare diversificată să ni se alăture! \n\n Spitalul Județean de Urgență Slatina este pregătit să susțină evoluția profesională a viitorilor specialiști, contribuind împreună la îmbunătățirea sănătății comunității. Împreună pentru sănătate, împreună pentru viitor!” transmit reprezentații SJU Slatina.",
  "metadata": {
    "original_file": "Ziarul_De_Olt_0144.html"
  }
}