{
  "title": "Târg de adopţii canine, la Sărăcești",
  "content": "Slătinenii și nu numai sunt invitați sâmbătă, 7 MAI 2022, la sediul Adăpostului Sărăcesti, unde Primăria Slatina, prin Serviciul public de gestionare a câinilor fără stăpân, va organiza un târg de adopţii canine.\n\nAdăpostul Saracesti este situat pe strada Prunilor, nr.8 (fostul poligon). Târgul va avea programul între orele 10 – 14, iar în cazul în care în ziua târgului, până la ora 10, timpul este nefavorabil, acesta se anulează urmând a se reprograma. \n\n Acte necesare in vederea adopției conf. art 8 alin 3 din Ordonanța de urgență nr 155/2001 \n\n Persoanele fizice pot adopta în următoarele condiții: \n\n – vârsta peste 18 ani; \n\n – dovada domiciliului unde va fi îngrijit câinele; \n\n – copie BI/CI; \n\n – dovada venit (adeverință salariat/extras cont/talon de pensie). \n\n Adopția de către ONG-uri și alte persoane juridice \n\n Dovada spațiului de cazare \n\n – contract de închiriere sau contract de comodat a spațiului \n\n – act proprietate \n\n – copie CUI \n\n – delegație \n\n – ștampilă \n\n – autorizația ANSVSA \n\n OBLIGAȚIILE Serviciului de Gestionare a Câinilor fără Stăpân ÎN VEDEREA ADOPȚIEI: \n\n – Să sterilizeze și să deparaziteze intern și extern câinele. \n\n – Să identifice câinele și să centralizeze datele proprietarului. \n\n – Să înscrie noul proprietar în RECS \n\n – Să vaccineze antirabic câinele și să aducă la cunostința proprietarului obligativitatea vaccinarii anuale. \n\n Toate procedurile efectuate de Serviciului de Gestionare a Câinilor fără Stăpân în vederea adopției SUNT GRATUITE: sterilizare, microcipare, deparazitare, vaccin antirabic, carnet de sănătate, introducere in RECS. \n\n Persoanele care nu au cum să facă dovada veniturilor nu pot adopta.",
  "metadata": {
    "original_file": "Ziarul_Gorjului_0598.html"
  }
}