{
  "title": "Bărbatul care s-a aruncat de la ultimul etaj, un slătinean de 38 de ani",
  "content": "Polițiștii din cadrul Poliției Municipiului Slatina l-au identificat vineri, 6 mai, pe bărbatul care s-a aruncat de la etajul 10 al blocului CAM2 de pe Bulevardul A.I Cuza din Slatina.\n\nEste vorba despre un bărbat de 38 de ani, din Slatina.\n\n„Având în vedere evenimentul din 5 mai 2022, în care o persoană de sex masculin s-ar fi aruncat de pe casa scării, dintre etajele 9 și 10, a unui bloc din Slatina, polițiștii Poliției Municipiului Slatina, în urma verificărilor efectuate, au stabilit identitatea persoane ca fiind un bărbat, în vârstă de 38 de ani, din municipiul Slatina. Cercetările continuă, în vederea stabilirii circumstanțelor în care s-a produs fapta, sub aspectul săvârșirii infracțiunii de ucidere din culpă”, au transmis reprezentanții IPJ Olt.",
  "metadata": {
    "original_file": "Ziarul_Gorjului_0593.html"
  }
}