{
  "title": "Serviciile Spitalului Slatina, acreditate de Autoritatea Națională de Management al Calității în Sănătate",
  "content": "2023 a fost, pentru Spitalul Județean de Urgență Slatina, anul evaluării capacităţilor, funcţiilor, destinaţiei serviciilor pe care le oferă. După un proces complex de verificare a infrastructurii, resurselor umane și echipamentelor medicale ale spitalului, un raport complex de acreditare, validat şi însuşit de Colegiul Director al Autorității Naționale de Management al Calității în Sănătate, for colectiv de conducere, cu 25 reprezentanţi ai instituţiilor şi organizaţiilor din sistemul sanitar, a aprobat acreditarea spitalului în ciclul al doilea.\n\nDe aceea, începând cu luna iunie a anului 2024, Spitalul Slatina este încadrat în categoria a 3-a de acreditare, care subliniază conformarea la standardele înalte de îngrijire medicală și dedicarea echipei celei mai mari unități medicale din județul Olt pentru sănătatea fiecărui pacient.",
  "metadata": {
    "original_file": "Eveniment_De_Olt_0112.html"
  }
}