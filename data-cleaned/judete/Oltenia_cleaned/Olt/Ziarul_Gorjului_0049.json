{
  "title": "CAS Olt anunță serviciile de prevenție pentru copiii cu vârsta de până la 3 ani acordate gratuit",
  "content": "​Casa de Asigurări de Sănătate Olt a anunțat o serie de servicii de prevenție pentru copiii cu vârsta de până la 3 ani, care sunt gratuite. Printre ele se numără screeningul pentru malformații cardiovasculare, problemele șoldului, verificarea dezvoltării dinților, a văzului și a auzului sau identificarea eventualelor deficienţe ale dezvoltării psiho-motorii a copilului.\n\n” Cu ocazia primelor consultații acordate copilului, medicul va verifica dacă inima lui funcționează cum trebuie (screening malformații cardiovasculare), dacă există probleme ale șoldului și care, netratate, pot afecta mersul, va verifica dezvoltarea dinților, văzul și auzul copilului, se vor identifica eventuale deficiențe ale dezvoltării psiho-motorii ale copilului care ar putea fi afectate în tulburarea de spectru autist.\n\nLa categoria de vârstă 0-3 ani, consultaţiile de prevenție se acordă astfel: la externarea din maternitate şi la 1 lună – la domiciliul copilului sau la cabinetul medicului de familie, iar la 2, 4, 6, 9, 12, 15, 18, 24, 36 luni, la cabinetul medicului de famili e.„ transmite CAS Olt.\n\nÎn cadrul tuturor acestor consultații preventive, care sunt decontate de casa de asigurări de sănătate medicul poate prescrie tratamente pentru copil și poate elibera trimiteri la analize și investigații sau la medicul de specialitate din ambulatoriu.\n\nEste recomandat să se ia legătura cu medicul de familie cât mai repede după naștere, atât pentru înregistrarea copilului în lista de pacienți, cât și pentru ca medicul să afle dacă copilul are eventuale probleme de sănătate.",
  "metadata": {
    "original_file": "Ziarul_Gorjului_0049.html"
  }
}