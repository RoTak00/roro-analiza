{
  "title": "Polițiștii olteni, mesagerii magiei Crăciunului pentru copiii din județ | Ziarul de Olt",
  "content": "În preajma sărbătorilor de Crăciun, polițiștii din cadrul IPJ Olt au devenit mesagerii lui Moș Crăciun, aducând bucurie și speranță familiilor nevoiașe din județ.\n\nAceștia au distribuit daruri constând în dulciuri și produse alimentare în localitățile Slatina, Slătioara, Fărcașele, Schitu și Strejești. Prezența lor a adus zâmbete pe fețele copiilor și ale părinților, transformând sărbătorile într-o experiență cu adevărat magică.\n\n„Cu ocazia sărbătorilor de Crăciun, polițiștii din cadrul Inspectoratului de Poliție Județean Olt au îndeplinit o misiune specială, devenind adevărați mesageri ai lui Moș Crăciun pentru familiile nevoiașe din județ. În această săptămână, polițiștii olteni au pregătit cu drag daruri constând în dulciuri și produse alimentare pentru copii și familiile acestora din localitățile Slatina, Slătioara, Fărcașele, Schitu și Strejești. Prezența oamenilor în uniformă, însoțiți de cadouri, a adus zâmbete pe fețele celor mici și ale părinților lor, făcând ca sărbătorile de Crăciun să fie magice. Este o adevărată bucurie pentru noi să aducem magia Crăciunului pe fețele copiilor din familiile nevoiașe, iar polițiștii din Olt vor continua să îl ajute pe Moș Crăciun acolo unde acesta nu poate ajunge, pentru a răspândi căldură și speranță în întreaga comunitate” , transmite IPJ Olt.",
  "metadata": {
    "original_file": "Ziarul_De_Olt_0043.html"
  }
}