{
  "title": "Alegeri Parlamentare. Prezența la vot în județul Olt | Ziarul de Olt",
  "content": "Duminică, 1 decembrie 2024, sunt organizate alegerile parlamentare. Cifrele Autorității Electorale Permanente arată prezența record în toată țara.\n\nPrezența la vot, la această oră, în județul Olt, este de peste 45% .\n\nÎn cele 381 de secții de votare din județ, au votat un număr de 156.354 alegători, prezența fiind de 45,26%. \n\n În ceea ce privește prezența la vot, județul Olt se află pe loc fruntaș, locul trei la nivel național.\n\nDe la începerea procesului de vot, au fost sesizate nouă posibile incidente electorale : patru sunt confirmate, iar cinci neconfirmate.\n\nPentru abaterile constatate, angajații M.A.I. au aplicat două avertismente pentru contravenții legate de procesul electoral și au întocmit dosare penale pentru două posibile infracțiuni.\n\nUn tânăr de 18 ani din comuna Redea a încercat să voteze la o secție de votare din comuna Redea, deși anterior votase la o altă secție din comuna Deveselu.\n\nÎn acest caz a fost întocmit un dosar penal pentru tentativă de fraudă la vot.\n\nUn bărbat de 52 ani din orașul Drăgănești-Olt le-ar fi promis mai multor persoane sume de bani pentru a vota un anumit partid politic.\n\nÎn acest caz a fost întocmit un dosar penal pentru coruperea alegătorilor, iar cercetările sunt continuate pentru stabilirea situației de fapt și dispunerea măsurilor legale.\n\nFiecare sesizare cu privire la producerea unor incidente electorale este verificată cu operativitate de echipele M.A.I., indiferent de persoanele implicate.",
  "metadata": {
    "original_file": "Ziarul_De_Olt_0084.html"
  }
}