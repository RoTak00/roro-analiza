{
  "title": "Elevii de 10, premiați de Primăria Slatina",
  "content": "Primăria Slatina va oferi câte 1.000 de lei fiecărui elev care a obținut media 10 la Evaluarea Națională și la Bacalaureat.\n\nEdilul Slatinei, Emil Moț, a precizat că educația este cărămida de bază a societății de succes.\n\n„Dragi elevi slătineni, vă felicit din suflet pe aceia dintre voi care ați promovat în acest an atipic examenele de la Evaluarea Naționala și Bacalaureat. De asemenea, deoarece consider că educația este cărămida de baza a unei societăți de succes, Primăria Municipiului Slatina și Consiliul Local păstrează și în acest an tradiția de a-i premia cu 1.000 de RON pe elevii excepționali care au încheiat aceste examene cu media 10. Ulterior afișării rezultatelor finale vom definitiva lista elevilor ce vor participa la ceremonia de premiere. Vă doresc mult succes, tuturor, în noile etape pe care urmează să le parcurgeți!”, a scris primarul Emil Moț pe pagina de socializare.",
  "metadata": {
    "original_file": "Ziarul_Gorjului_0482.html"
  }
}