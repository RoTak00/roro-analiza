{
  "title": "Ministrul Agriculturii, Florin Barbu, la Budapesta, alături de colegii miniștri ai Agriculturii din toate statele membre ale Uniunii Europene | Ziarul de Olt",
  "content": "Ministrul Agriculturii, Florin Barbu, s-a aflat marți, 10 septembrie 2024, la Budapesta, alături de colegii miniștri ai Agriculturii din toate statele membre ale Uniunii Europene. În cadrul discuțiilor s-a vorbit despre măsurile de sprijin pentru fermieri, puternic afectați de seceta severă din majoritatea statelor membre. \n\n „Este necesar să urgentăm distribuirea fondurilor europene destinate despăgubirilor fermierilor. Știu că aceste fonduri le sunt necesare fermierilor români și mă voi lupta ca aceștia să primească sprijinul pe care l-am promis” , este mesajul ministrului Barbu.\n\n„Sunt la Budapesta, alături de colegii miniștri ai Agriculturii din toate statele membre ale Uniunii Europene și discutăm despre măsurile de sprijin pentru fermierii noștri pe care le vom implementa în perioada următoare. Pentru că seceta severă a afectat puternic fermierii din majoritatea statelor membre, este necesar să urgentăm distribuirea fondurilor europene destinate despăgubirilor fermierilor. Știu că aceste fonduri le sunt necesare fermierilor români și mă voi lupta ca aceștia să primească sprijinul pe care l-am promis. Date fiind schimbările climatice care afectează din ce în ce mai mult producția, este obligatorie regândirea derogărilor pentru neonicotinoide, precum și extinderea eligibilității cheltuielilor pentru animalele de reproducție. Așa cum am spus de fiecare dată, în cadrul Consiliilor AgriFish, fermierii noștri au nevoie de sprijin real, nu de piedici suplimentare, pentru a continua să producă suficient. Noi suntem vocea lor în forurile internaționale, le reprezentăm interesele și îi asigurăm de tot sprijinul nostru” , a transmis ministrul Florin Barbu.",
  "metadata": {
    "original_file": "Ziarul_De_Olt_0282.html"
  }
}