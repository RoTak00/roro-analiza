{
  "title": "Festivalul de Comedie de la Caracal a luat sfârşit",
  "content": "A căzut cortina şi peste cea de-a XIX ediţie a Festivalului de Comedie desfăşurat pe scena Teatrului Naţional din Caracal în perioada 15-19 noiembrie 2017.\n\nAu fost 5 zile în Caracalul a fost din nou gazda primitoare a comediei româneşti, 5 zile în care frunţile caracalenilor s-au descreţit ,5 zile în care publicul spectator sa bucurat de reprezentaţiile Teatrelor din Braşov, Bucureşti, Lugoj, Roman, Reghin, Craiova, Râmnicu Vâlcea şi nu în ultimul rând Caracal.\n\nDacă deschiderea Festivalului i-a revenit Teatrului Naţional din Caracal cu spectacolul în premieră „Tinereţea Noastră”- în regia lui Florin Beciu (un spectacol admirabil în care actorii caracaleni au evoluat ca nişte profesionişti), închiderea Festivalului a fost făcută de către Taetrul „Excelsior” din Bucureşti cu spectacolul „Interzis sub 18 ani”.\n\nPrezent la festivitatea de închidere a Festivalului, primarul municipiului Caracal Liviu Radu a felicitat toate trupele Teatrelor prezente la cea de-a XIX – a ediţie a Festivalului de Comedie şi a înmânat trofeul cu însemnele festivalului tuturor participanţilor.",
  "metadata": {
    "original_file": "Ziarul_Gorjului_0282.html"
  }
}