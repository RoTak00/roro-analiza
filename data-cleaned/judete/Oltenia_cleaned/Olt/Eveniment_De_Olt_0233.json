{
  "title": "Salariul unui oltean care lucrează în domeniul industrie și construcții a crescut la 4.894 lei",
  "content": "Salariul mediu net al unui angajat din Olt a fost de 4.440 lei lei în prima lună a anului 2024, județul ocupând un loc 9 în clasamentul județelor ordonate descrescător. Potrivit reprezentanților Direcției Regionale de Statistică Olt spun că acesta a crescut cu 16,6% faţă de perioada similară a anului trecut, când a fost de 3.807 lei. Câştigul salarial al unui oltean a fost în scădere cu 0,8 la sută faţă de luna decembrie, atunci fiind de 4.404 lei.\n\nCei mai mulţi bani se câştigă în domeniul industrie și construcții.\n\n„Pe sectoare ale economiei, comparativ cu luna anterioară, câştigul salarial mediu net în agricultură, silvicultură și pescuit a crescut cu 10,5%, respectiv 3.704 lei faţă de 3.352 lei, în industrie şi construcţii a crescut cu 1,9 la sută, de la 4.803 lei la 4.894 lei, iar în servicii a crescut cu 0,8%, respectiv 4.161 lei faţă de 4.126 lei”, spun statisticienii olteni.\n\nAşa cum o arată şi cifrele DRS Olt, în prima lună a acestui an cel mai mare salariu net l-au primit angajaţii din domeniul industrie și construcții, acesta fiind de 4.894 lei.\n\nTotodată, în ianuarie 2024 şi efectivul salariaţilor din judeţ a fost în creştere. Numărul angajaţilor a fost de 77.814 persoane, mai mare cu 1.072 persoane faţă de aceeaşi lună a anului 2023, când numărul acestora a fost de 76.742. Din totalul salariaţilor înregistrat la nivel naţional, efectivul judeţului Olt reprezintă o pondere de 1,4 la sută.",
  "metadata": {
    "original_file": "Eveniment_De_Olt_0233.html"
  }
}