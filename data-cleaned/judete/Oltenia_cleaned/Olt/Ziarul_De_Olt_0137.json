{
  "title": "Doliu la George Poboran! | Ziarul de Olt",
  "content": "Încă un eveniment tragic zguduie învățământul din Slatina. \n\n Încă un cadru didactic pleacă prematur din această lume, de data asta este vorba de un cadru didactic de la Școala George Poboran din municipiu. \n\n Eugen Stoica a încetat din viață în cursul zilei de 7 noiembrie. Pierderea sa este descrisă emoționant pe pagina de socializare a școlii slatinene.\n\n„Profund îndureraţi am aflat de moartea neaşteptată a colegului nostru, Eugen Stoica, profesorul cel mai îndrăgit de către elevi. Nimeni nu este întrebat, când doreşte să plece din această lume. A plecat prea devreme, lăsând în urmă numai tristeţe şi durere. Întregul colectiv de profesori ai Școlii George Poboran sunt alături de îndurerata familie si transmit condoleanțe. Fie ca bunul Dumnezeu să-l ierte și să-i odihnească sufletul!”",
  "metadata": {
    "original_file": "Ziarul_De_Olt_0137.html"
  }
}