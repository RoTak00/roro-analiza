{
  "title": "Zeci de angajați ai DSVSA Olt au protestat în fața Prefecturii | Ziarul de Olt",
  "content": "Luni, 11 noiembrie 2024, zeci de angajați ai Direcției Sanitar-Veterinare și pentru Siguranța Alimentelor Olt au protestat în fața Prefecturii împotriva discrepanțelor salariale. Reprezentanți au avut o întâlnire cu prefectul Ștefan Nicolae pentru a discuta nemulțumirile ce i-au determinat către această formă de protest.\n\nGreva de astăzi survine după ce o altă grevă de avertisment a avut loc vineri, 8 noiembrie în fața instituției DSVSA Olt. De asemenea, aceștia anunță că vor continua protestul dacă nu se ajunge la un consens.\n\n„Câteva zeci de angajați ai Direcției Sanitar-Veterinare și pentru Siguranța Alimentelor Olt au protestat astăzi în fața Instituției Prefectului Județul Olt împotriva discrepanțelor salariale. Ca urmare a protestului, câțiva reprezentanți ai DSVSA Olt au avut o întâlnire cu prefectul județului Olt, domnul Ștefan Nicolae pentru a discuta nemulțumirile ce i-au determinat către această formă de protest și anume: Angajații instituției DSVSA Olt spun că diferențele salariale dintre ei și angajații altor instituții precum: AFIR, APIA, DAJ sunt prea mari și trebuie corectate. Un alt aspect semnalat de aceștia a fost cel al deficitului de personal. Greva de astăzi survine după ce o altă grevă de avertisment a avut loc vineri, 8 noiembrie în fața instituției DSVSA Olt. De asemenea, aceștia anunță că vor continua protestul dacă nu se ajunge la un consens. În acest sens, Instituția Prefectului Județul Olt va face toate demersurile necesare pentru înstiințarea autorităților centrale despre aspectele semnalate de către angajații DSVSA Olt” , se arată în postarea de pe pagina de socializare a Instituției Prefectului județul Olt .",
  "metadata": {
    "original_file": "Ziarul_De_Olt_0134.html"
  }
}