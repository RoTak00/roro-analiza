{
  "title": "Olt: Numărul bolnavilor cu diabet crește alarmant",
  "content": "Numărul oltenilor bolnavi cu diabet crește alarmant de la un an la altul. În anul 2022, 18.425 de bolnavi cu diabet au fost tratați în Olt, cu peste 600 de pacienți mai mult decât în anul 2021.\n\nSuma alocată pentru finanțarea Programului național de diabet, în anul 2022, a fost de 35.403.140 lei.\n\n” În cadrul Programului national de diabet, pe lângă medicamentele specifice necesare pacienților diagnosticați cu diabet, 9 pacienți beneficiari de pompe de insulina au obținut gratuit seturi de materiale consumabile pentru pompele de insulină. Valoarea acestora fiind de 35.318,27 lei.\n\nPentru 25 de pacienti beneficiari de sisteme de monitorizare glicemica continua au fost finanțate și materiale consumabile pentru sisteme de monitorizare glicemica continua. Cheltuielile cu materialele consumabile – senzori pentru sisteme de monitorizare glicemica continua, au fost de 123.949,21 lei. ” se arată într-un comunicat al CAS Olt.\n\nTot în cadrul Programului national de diabet s-a finantat și evaluarea periodică a bolnavilor cu diabet zaharat prin dozarea hemoglobinei glicozilate (HbA1c). Creditele de angajament au fost de 35.820,00 lei.\n\nBeneficiază de aceste tratamente specifice atât persoanele asigurate cât și persoanele care nu realizează venituri din muncă, pensie sau din alte surse dar prezintă această afecțiune.",
  "metadata": {
    "original_file": "Ziarul_Gorjului_0071.html"
  }
}