{
  "title": "PRIMĂRIA COMUNEI IANCA A INAUGURAT REȚEAUA DE CANALIZARE ȘI STAŢIA DE EPURARE A SATULUI POTELU",
  "content": "Primarul comunei Ianca, Mirel Pascu, alături de preşedintele Consiliului Judeţean Olt, Marius Oprescu, au inaugurat rețeaua de canalizare şi staţia de epurare a apelor uzate din satul Potelu, comuna Ianca.\n\nProiectul a fost implementat şi finanţat prin Programul Naţional de Dezvoltare Locală.\n\n„ Este o frumoasă şi totodată necesară realizare a satului Potelu, în contextul în care sistemul de alimentare cu apă, este deja funcţional, benefică locuitorilor, civilizatiei si condiţiilor de trai din localitatea noastră! Totodată vreau să mulţumesc public pentru sprijinul şi înţelegerea acordată pentru realizarea acestui obiectiv şi nu numai, întregii conduceri administrative a Consiliului Judetean Olt ”, a conchis primarul comunei Ianca, Mirel Pascu.\n\nDespre această investiție, presedintele Consiliului Judeţean Olt, Marius Oprescu a declarat: „ Este o mare bucurie sa m ă aflu la Ianca, cu atât mai mult că în ultimul mandat al domnului primar au început sa crească investiţiile, urmând ca după reţeua de canalizare de la Potelu, să fie inaugurată şi cea de la Ianca, şi să îi asigur de tot sprijinul nostru în toate proiectele pe care comuna Ianca şi le va propune şi de aici încolo! ”, a spus șeful administrației județene.\n\nDe menţionat că la eveniment au mai participat vicepreşedintele Consiliului Judeţean Olt, Virgil Delureanu, deputatul Marius Iancu, reprezentanţi ai administraţiei publice locale, constructorului şi un sobor de preoţi!",
  "metadata": {
    "original_file": "Ziarul_Gorjului_0443.html"
  }
}