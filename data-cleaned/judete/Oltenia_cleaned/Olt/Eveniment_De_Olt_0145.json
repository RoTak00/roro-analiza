{
  "title": "Cursuri de lucrător comercial, contabil și frizer pentru șomerii din județ, organizate în august de AJOFM",
  "content": "Agenţia Județeană pentru Ocuparea Forței de Muncă Olt organizează şi în luna august a anului în curs programe de formare profesională. De această dată, sunt trei cursuri, acestea fiind destinate pentru 42 de persoane aflate în căutarea unui job, acestea urmând a fi calificate în diverse domenii de activitate, anunţă Elena Iordache, purtător de cuvânt al instituției.\n\nReprezentantul AJOFM Olt a declarat că principalele meserii-ocupații, în funcție de numărul de participanți, pentru care se vor organiza cursuri gratuite pentru șomeri luna viitoare sunt: lucrător comercial – 14, contabil – 14 locuri la un curs și frizer – 14.\n\nPentru șomerii indemnizați și neindemnizați, programele de formare profesională sunt gratuite.\n\n„Serviciile de formare profesională sunt gratuite pentru şomerii indemnizaţi şi neindemnizaţi înregistraţi în evidenţa Agenţiei Judeţene pentru Ocuparea Forţei de Muncă Olt, iar persoanele care realizează venituri pot urma aceste programe de formare profesională suportând contravaloarea lor”, spune reprezentantul instituției.\n\nPentru detalii suplimentare despre cele trei cursuri gratuite din luna august 2024, șomerii interesaţi, și nu doar ei, se pot adresa Compartimentului Formare Profesională din cadrul AJOFM Olt, cu sediul în strada Dinu Lipatti, nr. 28, sau la numărul de telefon 0249.413.099.",
  "metadata": {
    "original_file": "Eveniment_De_Olt_0145.html"
  }
}