{
  "title": "ALRO pune în funcțiune o nouă unitate de tăiere la dimensiune a aluminiului, CUTSMART SYSTEMS | Ziarul de Olt",
  "content": "ALRO pune în funcțiune o nouă unitate de tăiere la dimensiune a aluminiului, CUTSMART SYSTEMS. În același timp, compania își reîmprospătează identitatea vizuală pentru a reflecta ultimele decenii de trecere la produse complexe, pentru industria aeronavală. Noua imagine subliniază abordarea strategică a ALRO în ceea ce privește produsele, piețele și comunitatea, concentrându-se pe aluminiu cu valoare adăugată foarte mare pentru clienții sofisticați și pe continuarea reducerii amprentei sale ecologice.\n\n„Slatina, 3 octombrie 2024 – ALRO S.A. (BVB: ALR, “Compania” sau “ALRO”), unul dintre cei mai mari producători de aluminiu integrați pe verticală din Europa, după capacitatea de producție, a pus în funcțiune noua sa facilitate de ultimă generație pentru prelucrarea aluminiului, CUTSMART SYSTEMS, care urmează să diversifice și mai mult gama de producție a companiei. Această instalație de ultimă generație, operațională în urma unei investiții de 13,7 milioane de lei, se va concentra pe tăierea de înaltă precizie a produselor din aluminiu, adaptate nevoilor specifice ale clienților din diverse industrii. Această investiție marchează un pas major în angajamentul ALRO de a oferi servicii cu valoare adăugată și de a optimiza eficiența operațională.\n\n„Lansarea CUTSMART SYSTEMS reprezintă un moment de referință în parcursul ALRO către inovație și excelență. Această facilitate nu doar că ne va extinde capacitățile, ci ne va permite să răspundem mai eficient cerințelor tot mai complexe ale clienților noștri. În plus, contribuie la reducerea emisiilor de CO2 prin optimizarea transportului și livrarea exactă a cantității de metal necesare,” a declarat Marin CILIANU, director general al ALRO. „Punerea în funcțiune a noii noastre unități de producție este un exemplu clar al modului în care implementăm strategia noastră pe termen lung de a deveni un furnizor de produse din aluminiu din ce în ce mai sofisticate, eficiente și cu amprentă ecologică redusă. Aceasta este o transformare continuă, începută în urmă cu peste 20 de ani, care se reflectă și în imaginea noastră. Venim astfel cu mândrie în fața publicului cu un brand revitalizat, subliniind angajamentul nostru pentru un viitor durabil și pentru progres atât în industria aluminiului, cât și în gestionarea protecției mediului.”\n\nCu tehnologia sa avansată, CUTSMART SYSTEMS este conceput pentru a gestiona tăieri precise și de mare volum, asigurând, pentru clienți, soluții personalizate, de cea mai înaltă calitate. Această investiție face parte din strategia extinsă a ALRO de a-și îmbunătăți continuu gama de produse și de a rămâne lider în industria aluminiului.\n\nOdată cu lansarea CUTSMART SYSTEMS, ALRO anunță și o inițiativă cuprinzătoare de revitalizare a mărcii care este în curs de implementare. Noua imagine a companiei evidențiază transformarea pe care ALRO a întreprins-o în ultimii 20 de ani și rezultatele investițiilor de peste 900 de milioane USD în tehnologie, eficiență și reducerea amprentei de mediu. Această identitate reîmprospătată este, de asemenea, o declarație pentru viitor, reprezentând angajamentul ALRO față de procese de producție durabile și cu eficiență ridicată” , se arată în comunicatul ALRO.",
  "metadata": {
    "original_file": "Ziarul_De_Olt_0213.html"
  }
}