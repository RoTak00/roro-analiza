{
  "title": "Puțini turiști cazați în unitățile din județul Olt, în a doua lună a anului 2024",
  "content": "Numărul turiștilor care vizitează județul Olt a fost în scădere și în cea de-a lună a anului. Cu puține obiective turistice de vizitat, în februarie au fost puțin peste 1.800 de turiști care au trecut prin județ, fiind cazați în unitățile de la noi, scăderea fiind de aproximativ 12 la sută față de aceeași perioadă a anului trecut.\n\nConcret, potrivit reprezentanților Direcției Regionale de Statistică Olt, în februarie județul a fost vizitat de 1.840 turiști, cu 11,8% mai puțin față de aceeași lună a anului 2023 când au fost 2.087.\n\nDin totalul persoanelor care au vizitat Oltul, 1.595 au fost cazate în hoteluri, 56 în vile turistice, 50 în pensiuni turistice, cinci în pensiuni agroturistice și patru în cabane turistice.\n\nDatele centralizate de statisticienii olteni mai arată că și înnoptările în structurile de primire turistică în a doua lună a anului 2024 au înregistrat însă în creștere de 35,6 la sută față de cele din luna februarie a anului trecut, respectiv 4.356 nopți față de 3.212.\n\nPotrivit sursei citate, indicele de utilizare netă a locurilor de cazare pentru februarie acest an a fost de 15,9% pe total structuri de cazare turistică.",
  "metadata": {
    "original_file": "Eveniment_De_Olt_0197.html"
  }
}