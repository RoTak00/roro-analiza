{
  "title": "Nicolae Truță, omagiat prin culoare și cuvânt",
  "content": "Vineri, 9 februarie, începând cu ora 12:00, în sala de festivități a Muzeului Județean Olt, este lansată cartea “Inscripție pe o coajă de mesteacăn. Jurnal de atelier”. Volumul este în memoriam Nicolae Truță, pictorul care în acest an, pe 9 februarie ar fi împlinit frumoasa vârstă de 69 de ani. Anul acesta se împlinesc aproape 8 ani de când pictorul născut în comuna olteană Dobrețu a plecat în lumea fără de dor.\n\nCartea “Inscripție pe o coajă de mesteacăn. Jurnal de atelier” a apărut cu sprijinul Asociației Culturale “Nicolae Truță”, coordonatori fiind Elena și Lucian Truță. Ediția de carte este îngrijită de Constantin Voinescu.\n\nTot în această zi, la muzeu, va fi prezentată iubitorilor de culoare, expoziția de pictură “Nicolae Truță”.",
  "metadata": {
    "original_file": "Ziarul_Gorjului_0253.html"
  }
}