{
  "title": "Casieriile CAO, închise în zilele de joi și vineri",
  "content": "Minivacanța de Sfânta Maria Mare bate la ușă, în primele două zile ale acesteia casieriile Companiei de Apă Olt urmând a fi închise.\n\nAșdar, toate casieriile CAO, dar și Biroul Relații cu Clienții de pe strada Artileriei, nr. 2, din municipiul Slatina, sunt închise în zilele de 15 și 16 august 2024. Beneficiarii serviciilor de alimentare cu apă și canalizare pot plăti, însă, facturile prin aplicația CAOmobile.\n\nDeși casieriile CAO vor fi închise, reprezentanții instituției vor continua să asigure permanența în cele două zile, dacă apar avarii pe rețelele de apă și canalizare.\n\n„Compania de Apă Olt asigură, ca întotdeauna, permanența și echipele de interventie sunt pregătite să rezolve problemele care apar în sistemul de alimentare cu apă și canalizare. Pentru sesizări și reclamații, cetățenii au la dispoziție numărul unic al serviciului Call Center, 0349.990”, a transmis CAO.",
  "metadata": {
    "original_file": "Eveniment_De_Olt_0132.html"
  }
}