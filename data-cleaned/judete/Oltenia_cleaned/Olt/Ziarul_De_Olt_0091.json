{
  "title": "Slatina. De Sfântul Andrei, Ocrotitorul României, pe Dealul Grădiște, va fi arborat Drapelul Național al României | Ziarul de Olt",
  "content": "Sâmbătă, 30 noiembrie 2024, la Slatina, de Sfântul Andrei, Ocrotitorul României, pe Dealul Grădiște, va fi arborat Drapelul Național al României. \n\n Evenimentul va începe de la ora 11:00, iar municipalitatea va pune la dispoziția tuturor slătinenilor, autobuze ale societății de transport public local, din stația Loctrans Union de la „Vacanța”, B-dul A. I. Cuza, care vor circula tur și retur către platoul de pe Dealul Grădiște, începând cu ora 11:00.\n\n„Dragi locuitori ai municipiului Slatina, în ziua de sâmbătă, 30 noiembrie 2024, de Sfântul Apostol Andrei, Ocrotitorul României, cu începere de la ora 11.00, vă invităm pe Dealul Grădiște, pentru a participa la un moment solemn și a arbora, împreună cu dumneavoastră, Drapelul Național al României, preîntâmpinând, cu onoare și cu mare drag, Ziua de 1 Decembrie – Ziua Națională a României. Vă facem cunoscut programul manifestărilor: Municipalitatea va pune la dispoziția tuturor slătinenilor, interesați de participarea la acest eveniment, autobuze ale societății de transport public local, din stația Loctrans Union de la „Vacanța”, B-dul A. I. Cuza, care vor circula tur și retur către platoul de pe Dealul Grădiște, începând cu ora 11:00. Un sobor de preoți ai Episcopiei Slatinei și Romanaților va efectua un moment religios. Se va arbora pe catarg Drapelul Național al României (se va intona Imnul Național al României, „Deșteaptă-te, Române”). Domnul Mario-Lucian De Mezzo – primarul municipiului Slatina – va adresa o alocuțiune despre semnificația acestui moment de mândrie națională. Va lua cuvântul domnul George Alexandru Ionică – angajat al Companiei de Apă Olt” , se arată în postarea de pe pagina de socializare a CAO.",
  "metadata": {
    "original_file": "Ziarul_De_Olt_0091.html"
  }
}