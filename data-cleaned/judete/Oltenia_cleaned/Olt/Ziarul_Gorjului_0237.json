{
  "title": "„Pianul Călător“ - Turneul pianistului Horia Mihail, poposește și la Caracal",
  "content": "Joi 26 aprilie , incepand cu orele 19.00 celebrul pianist roman Horia Mihail va poposi la Teatrul National din municipiul Caracal , unde se va intalni cu “pianul calator” lasat in custodia Teatrului National, anul trecut.\n\n„Turneul de anul acesta este un turneu extraordinar, «Best Of» Pianul Călător. «Alla Turca» de Mozart, «Sonata Lunii» de Beethoven, «Kinderszenen» de Schumann, «Rapsodia Română nr. 1» de Enescu – sunt convins că orice român a ascultat cel puțin o dată în viață aceste „șlagăre”, chiar dacă, poate nu le-a băgat în seamă. Alegerea acestui repertoriu reprezintă chemarea mea către publicul lărgit, atât pentru cei neobișnuiți cu sălile de concert, cât și pentru melomanii adevărați. Este de fapt un îndemn la «unire», la uniunea într-o sală de spectacol a spiritelor celor prezenți. Oare nu sala de spectacol este singurul loc în care, neştiind absolut nimic despre cel de lângă noi, îl respectăm, îl tratăm cu considerație și ne bucurăm sufletele împreună, chiar dacă, cel puțin teoretic, acea persoană ar putea fi «adversarul» nostru din lumea profană? Eu unul cred că România viitorului centenar este nevoită de actuala situație să se îndrepte către acest tip de abordare, care nu are legătură cu ambiții și veleități personale, ci cu dezvoltarea armonioasă a unei națiuni.”, afirmă pianistul Horia Mihail.\n\nEditia din acest an a ‘Pianului Calator” este dedicata Centenarului Marii Uniri , prilej cu care Horia Mihail a pregătit o serie de piese celebre de Mozart, Beethoven, Schumann şi George Enescu.",
  "metadata": {
    "original_file": "Ziarul_Gorjului_0237.html"
  }
}