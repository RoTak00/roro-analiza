{
  "title": "Evaluarea Națională. Subiectele la Matematică",
  "content": "Elevii de clasa a VIII-a din județ susțin miercuri, 17 iunie, proba de Matematică din cadrul Evaluării Naționale. Aceștia au de rezolvat trei subiecte mari, fiecare cu câte 30 de puncte. Proba la matematică se încheie la ora 11.00.\n\nPrimele rezultate vor fi comunicate pe data de 22 iunie, până la ora 14,00 (în centrele de examen).\n\nContestaţiile pot fi depuse în zilele de 22 iunie (în intervalul orar 16,00 – 19,00) şi 23 iunie (între orele 8,00 – 12,00). Acestea pot fi depuse/ transmise şi prin mijloace electronice. În acest caz, candidaţii completează, semnează şi depun/ transmit prin mijloace electronice şi o declaraţie-tip în care se menţionează faptul că au luat cunoştinţă că nota acordată ca urmare a soluţionării contestaţiei poate modifica, după caz, nota iniţială, prin creştere sau descreştere. Pentru candidaţii minori, declaraţia-tip este semnată şi de părinţii/reprezentanţii legali ai acestora.\n\nRezultatele finale de la Evaluarea Națională vor fi afişate pe data de 27 iunie.\n\nMedia generală obţinută în cadrul Evaluării Naţionale are o pondere de 80% în calculul mediei de admitere în clasa a IX-a.",
  "metadata": {
    "original_file": "Ziarul_Gorjului_0166.html"
  }
}