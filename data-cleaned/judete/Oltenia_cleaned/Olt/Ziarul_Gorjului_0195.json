{
  "title": "Studenți și cadre didactice de la USAMV Slatina, la târgul INDAGRA",
  "content": "Un grup de 54 de studenți, alături de cadre didactice de la Filiala Slatina a Facultății de Management și Dezvoltare Rurală din cadrul Universității de Științe Agronomice și Medicină Veterinară București, vor participa, joi, 31 octombrie, la târgul internațional de produse și echipamente în domeniul agriculturii, horticulturii, viticulturii și zootehniei, INDAGRA, desfășurat la ROMEXPO București.\n\nAceastă vizită de studiu este susținută din fondurile Universității de Științe Agronomice și Medicină Veterinară USAMV București și are menirea de a pune în legătură studenții interesați cu diverși agenți economici, în vederea aprofundării tehnicilor de marketing și găsirea răspunsurilor la întrebări pe teme de interes din domeniul agribusiness. Totodată, în perioada 9-16 noiembrie 2019, tot din fondurile USAMV București, nouă studenți bursieri de la Filiala Slatina, alături de alți studenți din cadrul Facultății de Management și Dezvoltare Rurală București și Filialei Facultății noastre din Călărași, vor merge într-o vizită de studiu la Hanovra, Germania, la târgul pentru tehnică agricolă AGRITEHNICA.",
  "metadata": {
    "original_file": "Ziarul_Gorjului_0195.html"
  }
}