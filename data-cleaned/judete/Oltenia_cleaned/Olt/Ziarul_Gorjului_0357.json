{
  "title": "Cum se prezintă rata șomajului în Olt",
  "content": "În Olt, din datele Agenţiei Judeţene pentru Ocuparea Forţei de Muncă (AJOFM), la sfârșitul lunii ianuarie, se înregistra o rată a şomajului de 6,25 la sută, corespunzătoare unui număr de şomeri de 10.105 persoane, aceasta înregistrând un trend descrescător faţă de sfârşitul lunii decembrie 2018, când rata şomajului a fost de 6,27 la sută. Potrivit purtătorului de cuvânt al AJOFM Olt, Elena Iordache, în ce priveşte sprijinul financiar pentru aceste persoane, la sfârşitul lunii ianuarie erau 1.617 beneficiari ai indemnizaţiei. Ceilalţi şomeri, în număr de 8.488, nu primesc indemnizaţie. Totodată, statisticile arată că 4.140 din şomerii înregistraţi sunt femei. În ceea ce privește mediul de rezidență, 8.071 șomeri provin din mediul rural și 2.034 sunt din mediul urban.",
  "metadata": {
    "original_file": "Ziarul_Gorjului_0357.html"
  }
}