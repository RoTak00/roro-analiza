{
  "title": "328 de elevi olteni, nemulțumiți de notele de la Evaluarea Națională",
  "content": "328 de elevi olteni care au susținut cele două probe la Evaluarea Națională au depus contestații. Cei mai mulți au fost nemulțumiți de nota de la Limba și literatura română, 195 contestații, restul de 133 fiind depuse pentru Matematică.\n\nRezultatele finale urmează să fie afișate pe 27 iunie.\n\nInspectorul școlar general al ISJ Olt, Daniela Țîrcomnicu, a precizat că Oltul este Centrul regional de contestații, aici fiind corectate lucrările venite din alte județe.\n\n„Sunt 328 de contestații la nivelul județului, din care 195 la Română și 133 la Matematică, rezultatele finale urmând a fi comunicate pe 27 iunie. Județul Olt este Centrul regional de contestații, dar avem lucrări din alte județe, nu le evaluăm pe ale noastre”, a spus Țîrcomnicu.",
  "metadata": {
    "original_file": "Ziarul_Gorjului_0164.html"
  }
}