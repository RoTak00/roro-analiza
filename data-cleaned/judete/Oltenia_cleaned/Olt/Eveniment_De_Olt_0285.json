{
  "title": "Peste 3.000 de turiști au vizitat județul Olt, în a doua lună a toamnei",
  "content": "Chiar dacă sunt puține obiective turistice în județ, Oltul continuă să fie vizitat de turiști. Cel puțin așa arată cifrele centralizate de reprezentanții Direcției Regionale de Statistică, care transmit că numărul de turiști cazați în unitățile de la noi în luna octombrie a anului 2023 a crescut, respectiv cu peste 20 la sută. Potrivit cifrelor oficiale, a fost o creștere de 20,5% față de aceeași perioadă a anului trecut, mai exact peste 3.000 de turiști.\n\nMai exact au fost 3.090 de români sau străini care au venit pe meleagurile noastre în octombrie și au fost cazați în spațiile din județul Olt, față de aceeași lună a anului 2022 când au fost doar 2.564.\n\nDin totalul acestor persoane, 2.819 au fost cazate în hoteluri, 86 în pensiuni turistice, 68 în vile turistice, șase în pensiuni agroturistice și una în cabane turistice.\n\nÎn a doua lună a toamnei, înnoptările în structurile de primire turistică oltene au înregistrat, de asemenea, o creștere de 33 la sută față de cele din octombrie anul trecut, respectiv 5.948 de nopți față de 4.472.\n\nTotodată, indicele de utilizare netă a locurilor de cazare pentru luna octombrie a acestui an a fost de 15% pe total structuri de cazare turistică.",
  "metadata": {
    "original_file": "Eveniment_De_Olt_0285.html"
  }
}