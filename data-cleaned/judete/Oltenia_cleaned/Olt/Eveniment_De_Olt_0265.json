{
  "title": "AJOFM Olt: Peste o sută de locuri de muncă vacante în străinătate, prin rețeaua Eures",
  "content": "Angajatorii din mai multe ţări din Uniunea Europeană oferă în prezent puțin peste o sută de joburi, toate fiind disponibile prin reţeaua Eures. Potrivit Agenţiei Judeţene pentru Ocuparea Forţei de Muncă Olt, cele mai multe locuri de muncă sunt în Norvegia.\n\nSunt 130 de posturi disponibile în Europa, prin Eures, iar 51 dintre acestea sunt în Norvegia, unde este nevoie de 50 de muncitori în acvacultură și un supraveghetor fermă. Alte 30 de joburi sunt puse la dispoziţie în Letonia, angajatorii de aici având nevoie de sudori. Mai multe firme din Germania oferă 29 de locuri de muncă, fiind căutați, spre exemplu, zece muncitori în producție, zece lucrători în producție – procesare produse din carne, patru tehnicieni electroniști, doi mecatroniști și câte un fizioterapeut, un tehnician service și un tehnician în mecanică auto – carosier auto.\n\nŞi în Austria, Irlanda și Danemarca este nevoie de forță de muncă, aici fiind oferite câte cinci joburi de tehnician producție, electrician și tehnician inudstrial. Restul joburilor sunt în Franța, unde se caută patru ciontolitori tranșator carne, dar şi în Belgia, unde un anagajator are nevoie de un dulgher/tâmplar/inginer (manager asamblări/manager echipă).\n\nPentru a putea aplica pentru unul dintre aceste posturi oltenii aflaţi în căutarea unui loc de muncă trebuie să îndeplinească mai multe dintre condiţii, persoanele interesate putând consulta integral ofertele angajatorilor din Europa accesând portalul naţional al Agenției Naționale pentru Ocuparea Forței de Muncă – www.anofm.ro/eures sau se pot adresa la Compartimentul Eures situat la parterul AJOFM Olt, cu sediul pe strada Prelungirea Crișan din municipiul Slatina, sau sunând la numerele de telefon 0249.411.002, 0249.438.595, tasta 6.",
  "metadata": {
    "original_file": "Eveniment_De_Olt_0265.html"
  }
}