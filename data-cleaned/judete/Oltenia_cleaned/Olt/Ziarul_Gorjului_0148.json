{
  "title": "TITULARIZARE. Emoții pentru aproape 500 de candidați olteni care își doresc să ajungă la catedră",
  "content": "Emoții pentru 497 de candidați din Olt care își doresc să ajungă la catedră. Miercuri, 29 iulie, va avea loc proba scrisă de la Titularizare, care va începe la ora 9.00, în două de centre de concurs (C.N. „Ion Minulescu” Slatina și Liceul Tehnologic Metalurgic Slatina).\n\nPrimele rezultate la proba scrisă vor fi afișate pe 4 august, la ISJ Olt, dar și pe site-ul http://titularizare.edu.ro. Contestațiile se depun la sediile inspectoratelor școlare județene sau se transmit prin mijloace electronice, în zilele de 4 august, după afișarea rezultatelor, până la ora 21.00, respectiv 5 august, până la ora 12.00.\n\nPentru angajarea pe perioadă nedeterminată (titularizare), candidații trebuie să obțină la proba scrisă minimum nota 7, iar pentru angajarea pe perioadă determinată (suplinire), minimum nota 5.\n\n„Repartizarea candidaților pe posturile didactice de predare vacante publicate pentru angajare pe perioadă nedeterminată, în ordinea descrescătoare a notelor obținute la proba scrisă, se realizează în ședințe publice sau on-line, organizate de către inspectoratele școlare în perioada 12-14 august”, au precizat reprezentanții IPJ Olt.",
  "metadata": {
    "original_file": "Ziarul_Gorjului_0148.html"
  }
}