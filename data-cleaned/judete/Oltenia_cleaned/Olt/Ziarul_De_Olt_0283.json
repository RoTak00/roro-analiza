{
  "title": "Ion Doldurea: „Investim în modernizarea infrastructurii școlare” | Ziarul de Olt",
  "content": "Primarul municipiului Caracal, Ion Doldurea vorbește despre investiții în modernizarea infrastructurii școlare. Acesta declară faptul că în aproape toate școlile din Caracal, se investește în anveloparea clădirilor, schimbarea ferestrelor și ușilor, repararea acoperișurilor și schimbarea instalațiilor. De asemenea, pentru Liceul Ioniță Asan, clădire cu risc seismic ridicat, s-a obținut finanțare pentru reabilitare.\n\n„Pentru că nu ne jucăm cu viața copiilor și a personalului din școală, orele se vor organiza în alte spații ale unității de învățământ, sigure și adecvate procesului didactic, până la finalizarea lucrărilor. La Școala Gheorghe Magheru, unde se fac lucrări de anvelopare, am decis împreună cu conducerea unității de învățământ să achiziționăm containere pe care să le amplasăm în proximitatea școlii iar orele sa se desfășoare aici până la finalizarea lucrărilor. În perioada următoare ne-am propus să ne ocupăm de infrastructura pentru preșcolari. Sperăm să se deschidă linii de finanțare, avem proiecte pregătite pentru a le depune. Avem în intenție ca alternativă dacă lucrurile întârzie să alocăm fonduri și de la bugetul local” , declară Ion Doldurea, primarul municipiului Caracal.",
  "metadata": {
    "original_file": "Ziarul_De_Olt_0283.html"
  }
}