{
  "title": "Plaja Olt din Slatina, deschisă în zilele de 15 și 16 august",
  "content": "UPDATE: După ce a dispărut postarea inițială că atât Bazinul didactic de înot, cât și Clubul nautic și de agrement „Plaja Olt” vor fi închise în zilele de joi și vineri, Sfânta Maria Mare și 16 august, pe pagina oficială de Facebook a clubului nautic a apărut o postare cu o fotografie în care se spune că Plaja Olt va fi deschisă în cele două zile amintite.\n\nRedăm fotografia în care se spune că slătinenii sunt invitați la distracție.\n\nȘtirea inițială: Vine minivacanța dr Sfânta Maria Mare, iar conducerea Clubului Sportiv Municipal Slatina anunță că în primele două zile ale acesteia atât Bazinul didactic de înot, cât și Clubul nautic și de agrement „Plaja Olt” (FOTO), sunt închise.\n\nAșadar, în zilele de joi și vineri, 15 și 16 august, cele două zone de agrement sunt închise, iar de sâmbătă, 17 august, potrivit lui Ștefan Laurențiu Săvulescu, directorul CSM Slatina, instituție din subordinea Primăriei municipiului Slatina, se va relua programul normal de lucru.",
  "metadata": {
    "original_file": "Eveniment_De_Olt_0133.html"
  }
}