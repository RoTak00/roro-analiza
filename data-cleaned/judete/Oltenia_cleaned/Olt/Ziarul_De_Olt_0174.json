{
  "title": "Cătălin Rotea a depus jurământul pentru cel de-al doilea mandat | Ziarul de Olt",
  "content": "Joi, 24 octombrie 2024, Cătălin Rotea, primarul orașului Balș, a depus jurământul pentru cel de-al doilea mandat. \n\n La eveniment au participat președintele Consiliului Județean Olt, Marius Oprescu, subprefectul de Olt, Cosmin Floreanu și deputatul Marius Iancu.\n\n„Vă promit că voi rămâne dedicat fiecărui proiect și fiecărui angajament luat. Prioritatea mea va fi să aducem îmbunătățiri vizibile în Balș, să creăm oportunități pentru toți și să facem din orașul nostru un loc de care să fim cu toții mândri. OMUL și PRIMARUL Cătălin Rotea se ține întotdeauna de cuvânt!” , declară primarul Rotea. \n\n\n\n„Astăzi(n.r. 24 octombrie), am avut onoarea de a depune jurământul pentru cel de-al doilea mandat de primar. Vă mulțumesc dumneavoastră, tuturor bălșenilor, pentru încrederea pe care mi-ați acordat-o și pentru susținerea constantă. Această responsabilitate mă motivează și mai mult, îmi dă puterea și determinarea să continui munca începută și să îndeplinesc toate promisiunile pe care vi le-am făcut. Vă promit că voi rămâne dedicat fiecărui proiect și fiecărui angajament luat. Prioritatea mea va fi să aducem îmbunătățiri vizibile în Balș, să creăm oportunități pentru toți și să facem din orașul nostru un loc de care să fim cu toții mândri. OMUL și PRIMARUL Cătălin Rotea se ține întotdeauna de cuvânt! Le mulțumesc președintelui Consiliului Județean Olt, Marius Oprescu, subprefectului de Olt, Cosmin Floreanu și deputatului Marius Iancu pentru că mi-au fost alături și azi, ca întotdeauna, parte din ECHIPA CARE CONTEAZĂ pentru BALȘ și pentru Olt”.",
  "metadata": {
    "original_file": "Ziarul_De_Olt_0174.html"
  }
}