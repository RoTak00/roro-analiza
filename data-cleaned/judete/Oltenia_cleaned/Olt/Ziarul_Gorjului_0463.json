{
  "title": "PARTENERIAT ÎNTRE CINCI PRIMĂRII DIN OLT PENTRU EXTINDEREA REȚELEI DE GAZE",
  "content": "Parteneriat pentru susținerea comunelor limitrofe Municipiului Caracal pentru extinderea rețelei de gaze naturale pe axa Caracal- Redea-Deveselu-Vladila-Traianu!\n\nPrimăria Caracal a aprobat printr-o hotărâre de consiliu local darea în administrare a terenului ce aparține domeniului privat al municipiului Caracal, în suprafață de 1141mp, situat în strada 1 Decembrie 1918, nr. 154 către comunele Deveselu, Redea, Traian și Vlădila, cu destinația construirii unei Stații SRMP pentru înființare sistem de distribuție gaze naturale în vederea deservirii localităților mai sus amintite.\n\nPredarea – primirea bunului imobil s-a realizat marți, 11 august 2020, printr-un protocol încheiat de cele cinci comisii desemnate prin dispoziții ale primarilor celor cinci unități administrativ teritoriale, la sediul Primăriei Caracal, în prezența celor 5 primari și a factorilor implicați în realizarea acestui prim pas pentru realizarea obiectivului menit să conducă la creșterea calității vieții cetățenilor din cele patru comune.",
  "metadata": {
    "original_file": "Ziarul_Gorjului_0463.html"
  }
}