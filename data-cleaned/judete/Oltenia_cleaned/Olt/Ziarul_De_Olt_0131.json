{
  "title": "Slatina. Prima ediție a Festivalului Internațional de Șah | Ziarul de Olt",
  "content": "Prima ediție a Festivalului Internațional de Șah, organizat la Slatina, va avea loc în weekendul 15-17 noiembrie 2024.\n\nPrin șah, copiii învață încă de mici să fie creativi, atenți, perspicace, răbdători și, mai presus de toate, să joace cu fair-play. \n\n „Cu sprijinul inspectoratelor școlare și al profesioniștilor din lumea șahului, ne dorim să extindem disciplina opțională „Educație prin șah” în școli, oferindu-le elevilor ocazia de a descoperi acest sport fascinant și de a-și dezvolta abilități multiple” , transmit reprezentanții Primăriei.\n\n„Weekendul acesta, Slatina devine capitala șahului! La prima ediție a Festivalului Internațional de Șah – SLATINA 2024, desfășurată între 15-17 noiembrie, vom celebra împreună impactul șahului asupra educației și dezvoltării personale. Alătură-te nouă la acest festival deosebit și susține șahul, educația și creativitatea în rândul tinerelor generații! Înscrieri la telefon: 0752 541 222 – Dumitru Barbărasă. 15-17 noiembrie 2024 – Vino să descoperi magia șahului!” , se arată în postarea de pe pagina de socializare a Primăriei municipiului Slatina .",
  "metadata": {
    "original_file": "Ziarul_De_Olt_0131.html"
  }
}