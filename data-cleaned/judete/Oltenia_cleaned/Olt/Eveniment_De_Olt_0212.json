{
  "title": "Aproximativ 30 de tineri olteni au încheiat cursurile de voluntariat desfășurate la ISU Olt",
  "content": "Alți aproape 30 de tineri din Olt au participat în ultima perioadă la cursurile Programului național „Salvator din pasiune”, care au avut loc la Inspectoratul pentru Situații de Urgență, acestea fiind încheiate la sfârșitul săptămânii trecute. La finalul lor, fiecare dintre ei a primit câte un certificat ce atestă faptul că au parcurs modulul de prim ajutor de bază\n\nA fost a 14-a serie de voluntari, cursurile fiind susținute de specialiști din cadrul Serviciului Pregătire pentru Intervenție și Reziliența Comunităților și de coordonatorul SMURD al ISU Olt. \n\n \n\n Colonel Alin Ștefan Petrișan, prim adjunctul inspectoratului, a ținut să le mulțumească celor 29 de voluntari pentru implicare și le-a acordat certificatele care atestă parcurgerea modulul de prim ajutor de bază. \n\n \n\n „Le dorim mult succes în activitățile viitoare!”, este mesajul transmis de cadrele ISU Olt.",
  "metadata": {
    "original_file": "Eveniment_De_Olt_0212.html"
  }
}