{
  "title": "Oltul, sub Cod Galben de vânt | Gazeta Nouă",
  "content": "Meteorologii au emis o avertizare Cod Galben, valabilă în interval: 10 ianuarie, ora 14.00 – 10 ianuarie, ora 23.00, de intensificări ale vântului şi viscol la munte.\n\nPotrivit ANM, vântul va prezenta intensificări cu viteze de 50...70 km/h în sudul Banatului, Transilvania, Moldova, cea mai mare parte a Olteniei și sud-vestul Munteniei. La munte, mai ales la altitudini mari, rafalele vor depăși 70...90 km/h și va fi viscol.\n\n„ În a doua parte a nopții de vineri spre sâmbătă (10/11 ianuarie) vor mai fi intensificări ale vântului, cu viteze de 40...50 km/h la munte, precum și în sudul și estul teritoriului.\n\nÎn funcţie de evoluţia şi intensitatea fenomenelor meteorologice, Administraţia Naţională de Meteorologie va actualiza prezentul mesaj inclusiv prin avertizări pentru fenomene severe imediate (nowcasting)”, transmite ANM.",
  "metadata": {
    "original_file": "Gazeta_Noua_0014.html"
  }
}