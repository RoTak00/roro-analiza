{
  "title": "Mirel Dragu, profesor de sport la Colegiul „Ion Minulescu” din Slatina, a decedat | Ziarul de Olt",
  "content": "Mirel Dragu, profesor de educație și fizică și sport la Colegiul „Ion Minulescu” din Slatina, a decedat, astăzi, 22 octombrie 2024. \n\n Fluierul domnului profesor care insufla, motivant și echilibrat, spiritul de competiție și dorința de autodepășire, se va auzi de acum doar în inimile celor care l-au cunoscut.\n\n„Aspră ca răceala aerului de afară, în această zi de octombrie, este vestea plecării dintre noi a colegului nostru drag, a domnului profesor de sport, Mirel Dragu. Fluierul domnului profesor care insufla, motivant și echilibrat, spiritul de competiție și dorința de autodepășire, se va auzi de acum doar în inimile noastre. Rămâne în veșnica noastră amintire imaginea luminoasă, pe terenul nostru de sport, a Omului frumos și a colegului plin de spirit, de larghețe și căldură sufletească, de colegialitate și umor tonic. \n\n Bunul Dumnezeu să-l primească în Împărăția sa Neînserată, în lumina Dragostei Sale Nemărginite, dăruindu-i odihnă și bucurie veșnică, iar adânc îndureratei familii, să-i dăruiască putere și mângâiere!” , transmit reprezentanții Colegiului „Ion Minulescu” Slatina.",
  "metadata": {
    "original_file": "Ziarul_De_Olt_0180.html"
  }
}