{
  "title": "Expoziție de pictură la Galeria Artis",
  "content": "Publicul doritor este așteptat la Galeria Artis mâine, 18 ianuarie a.c., începând cu ora 17.00 pentru vernisajul expoziției de pictură ”Salonul de iarnă al artiștilor plastici olteni”.\n\nEvenimentul se află la a XIV-a ediție și este organizat de Centrul Județean pentru Conservarea și Promovarea Culturii Tradiționale și Cultural Olt în parteneriat cu Muzeul Județean Olt.\n\nExpoziția cuprinde lucrări ale artiștilor plastici participanți în tabăra de creație plastică ”Nicolae Truta”, desfășurată la Podul Dâmbovicioarei, în Argeș.\n\nSunt așteptați să participe critici de artă, artiști plastici, oficialități.\n\nExpoziția este cu vânzare, iar fondurile strânse vor fi folosite pentru organizarea unor noi ediții a taberelor de creație.",
  "metadata": {
    "original_file": "Ziarul_Gorjului_0267.html"
  }
}