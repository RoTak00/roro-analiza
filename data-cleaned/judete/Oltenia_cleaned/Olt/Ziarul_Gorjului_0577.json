{
  "title": "Un polițist de la Serviciul Rutier Olt, sub control judiciar",
  "content": "Comisarul Vali Paraschiv de la Serviciul Rutier Olt se află sub control judiciar de luni, 23 mai, pentru că ar fi implicat într-un dosar de corupție instrumentat de DNA.\n\nProblemele polițistului ar fi început, după ce ar fi luat bani cu împrumut.\n\nPotrivit unor surse, mulți dintre colegii polițistului au rămas uimiți despre faptul că ar fi implicat într-un astfel de dosar.\n\n„Având în vedere informațiile apărute în spațiul public privind instituirea controlului judiciar asupra unui polițist din cadrul Inspectoratului de Poliție Județean Olt, Compartimentul de Relații Publice din cadrul Inspectoratului de Poliție Județean Olt este abilitat să comunice următoarele:\n\nÎncepând cu data de 23 mai a.c., un polițist din cadrul Inspectoratului de Poliție Județean Olt a fost pus la dispoziția unității, având în vedere faptul că, o unitate de Parchet a dispus măsura controlului judiciar față de acesta ”, se arată într-un comunicat al IPJ Olt.",
  "metadata": {
    "original_file": "Ziarul_Gorjului_0577.html"
  }
}