{
  "title": "Cursuri gratuite pentru şomerii olteni: coafor, manichiurist-pedichiurist, îngrijitoare copii, comunicare limba engleză și barman",
  "content": "Coafor, manichiurist-pedichiurist, îngrijitoare copii, comunicare limba engleză și barman sunt cursurile de calificare gratuite organizate de, Agenţia Judeţeană pentru Ocuparea Forţei de Muncă (AJOFM) Olt, în luna aprilie, în urma solicitărilor venite din partea şomerilor.\n\nAJOFM Olt organizează luna viitoare programe de calificare sau recalificare, pentru persoanele care sunt în căutarea unui loc de muncă, dar și contra cost, pentru cele care deja ocupă un loc de muncă şi din diferitele motive, doresc schimbarea acestuia. Specializările pentru care se organizează cursurile sunt: coafor (14 persoane), manichiurist-pedichiurist (14 persoane), îngrijitoare copii (14 persoane), comunicare limba engleză (28 de locuri) și barman (14 persoane). În total sunt oferite 84 de locuri. Cursanţii vor obţine, la finalizarea pregătirii teoretice şi practice, certificate de calificare în meseriile menţionate mai sus, recunoscute la nivel naţional. Persoanele interesate pot obţine informaţii suplimentare de la Compartimentul Formare Profesionala din cadrul Agentiei Judetene pentru Ocuparea Fortei de Munca Olt, strada Dinu Lipatti, numărul 48, tel.0249/413.099.",
  "metadata": {
    "original_file": "Ziarul_Gorjului_0342.html"
  }
}