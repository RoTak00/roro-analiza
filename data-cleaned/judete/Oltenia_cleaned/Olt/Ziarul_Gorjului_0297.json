{
  "title": "EXPOZIŢIE DE PICTURĂ - VIOREL CHIREA",
  "content": "Galeriile Cromatic ale Centrului Judeţean pentru Conservarea şi Promovarea Culturii Tradiţionale Dolj, au găzduit săptămâna trecută expoziţia de pictură murală, icoane şi manuscris,a artistului plastic caracalean Viorel Chirea sub genericul „Zugravi din Craiova în zona Oltului de jos”.\n\nExpoziţia caracaleanului Viorel Chirea angajat al Centrului Cultural Municipal Caracal, a cuprins 40 de lucrări cu specific popular iconografic din zona Oltului de Jos – Romanaţi.\n\nDoctorand în cadrul Universităţii Naţionale de Arte Plastice din Bucureşti, Viorel Chirea a precizat că pentru desfăşurarea proiectului au fost necesare câteva etape importante printre care cea de documentare, cea de analizare şi cea de compunere iconografică.\n\nsubcire de altădată, artistul caracalean pune in valoare caietul zugravului de subcire, cât şi aspecte sacre ale icoanei sau picturii murale portabile.\n\nAccentuând forma ornamentică şi cromatică, el reuşeşte scoaterea la lumină de sub praful uitării, o manieră tradiţional-naturalist, specifică Olteniei.\n\nExpoziţia pictorului caracalean nu se opreşte aici, lucrările acestuia urmând să fie expuse atât în România (Turda, Caracal, Slatina) cât şi în străinătate la Praga, printr-un proiect al Institutului Cultural Român.",
  "metadata": {
    "original_file": "Ziarul_Gorjului_0297.html"
  }
}