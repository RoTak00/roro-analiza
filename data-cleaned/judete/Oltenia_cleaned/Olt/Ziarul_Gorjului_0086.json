{
  "title": "Oltenii nu se înghesuie să ia pastilele de iod",
  "content": "Din achiziția Ministerului Sănătății, județului Olt i-au fost repartizate 572.000 comprimate de iodura de potasiu, dintre care 180.000 au fost deja distribuite în farmacii.\n\nDoza de administrare se va elibera, în baza prescripţiei medicale emise de medicul de familie, prin intermediul farmaciilor selectionate ( Geopaca SRL, Catena SA, Dr. Max ).\n\nPotrivit DSP Olt, doar 6.605 de comprimate au fost ridicate din farmacii de către persoanele eligibile la administrare.\n\n2.899 comprimate au fost ridicate din farmacii în cursul lunii august, iar în stocul DSP Olt se află 392.000 de comprimate\n\nMedicamentul se administrează în doză unică, populației eligibile, după cum urmează:\n\n– nou-născuți (cu vârsta până la 1 lună): 1/4 de comprimat;\n\n– copii cu vârsta între 1 luna- 3 ani: 1/2 de comprimat;\n\n– copii cu vârstă între 3 – 12 ani: un comprimat;\n\n– adulți și copii cu vârsta peste 12 ani: două comprimate.",
  "metadata": {
    "original_file": "Ziarul_Gorjului_0086.html"
  }
}