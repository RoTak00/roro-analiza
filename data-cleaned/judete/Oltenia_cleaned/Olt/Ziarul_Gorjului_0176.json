{
  "title": "Tunel dezinfectant, la Școala „Ștefan Protopopescu” Slatina",
  "content": "Achiziția a fost făcută cu gândul la elevii de clasa a VIII-a care se vor întoarce în scurt timp în bănci, pentru a începe pregătirea pentru primele examene din viața lor.\n\n„În contextul schimbărilor accelerate ale lumii, degradării mediului, pericolelor sporite care pun în joc sănătatea, Școala Gimnazială „Ștefan Protopopescu” Slatina are o preocupare permanentă pentru starea de bine a elevilor săi și a cadrelor didactice. Unitatea școlară face eforturi susținute și alegeri inteligente în ceea ce privește protecția elevilor. În acest sens, am achiziționat un tunel dezinfectant, un produs ideal pentru dezinfectarea persoanelor care intră în școală. Investiția a fost făcută cu gândul la elevii de clasa a VIII-a care urmează, în scurt timp, să înceapă pregătirea pentru primele examene din viața lor. Dorim astfel să le asigurăm un mediu propice pentru o mare reușită”, se arată pe pagina de socializare a unității de învățământ.",
  "metadata": {
    "original_file": "Ziarul_Gorjului_0176.html"
  }
}