{
  "title": "Noi furnizori de servicii medicale, în contract cu CAS Olt",
  "content": "Noi furnizori de servicii medicale au intrat în relație contractuală cu CAS Olt începând cu data de 1 octombrie. Este vorba de doi sunt furnizori de servicii medicale stomatologice, 1 furnizor de medicamente și 1 furnizor de recuperare.\n\nCabinetele stomatologice se află în localitatea Cungrea și în Slatina, iar farmacia în localitatea Izbiceni.\n\n”În ceea ce privește furnizorul de servicii medicale de recuperare este vorba despre Spitalul Orășenesc Balș. Începând cu această lună asigurații pot să efectueze procedurile de recuperare în baza de tratament din cadrul spitalului. Până acum asigurații puteau să efectueze la Spitalul Balș doar consultații și serviciile medicale acordate în cadrul ambulatoriului integrat în specialitatea clinică medicină fizică și de reabilitare. ” transmite CAS Olt.",
  "metadata": {
    "original_file": "Ziarul_Gorjului_0085.html"
  }
}