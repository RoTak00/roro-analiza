{
  "title": "Invitați de talie mondială la Opera din Craiova",
  "content": "Opera Română Craiova prezintă sâmbătă, 27 ianuarie 2018, de la ora 19.00, pe scena Cercului Militar, capodopera lui Donizetti „Lucia di Lammermoor”. Reprezentația va fi condusă muzical de maestrul Marius Hristescu și reunește o distribuție cu nume importante ale artei lirice europene.\n\nLars Fossser (în rolul Lordul Enrico Ashton) și Oreste Cosimo ( Edgardo de Ravenswood) vor avea parteneri de scenă îndrăgiți soliști români. Rolul Lucia Ashton va fi interpretat de soprana Marta Sandu, cunoscută pe scena Operei Naționale București și invitată frecvent pentru a susține concerte în ţară şi în străinătate, iar Sorin Drăniceanu, reputatul bas craiovean cu o carieră internațională, va interpreta rolul Raimondo Bidebent. Alături de aceștia se vor afla tinerii artiști Noemi Modra, care va interpreta Alisa, și Bogdan Olaru în rolurile Lordul Arthuro Bucklaw și Normanno, alături de Orchestra, Corul și Baletul Operei Române Craiova.",
  "metadata": {
    "original_file": "Ziarul_Gorjului_0263.html"
  }
}