{
  "title": "11 furnizorii noi de servicii medicale au incheiat contract cu CAS Olt",
  "content": "În urma procesului de contractare ce a fost finalizat la sfârșitul lunii martie 2024, au intrat în relație contractuală cu CAS Olt 11 furnizorii noi de servicii medicale.\n\nAstfel, începând cu data de 1 aprilie 2024 își desfășoară activitatea, în relație contractuală cu CAS Olt, trei noi furnizori de servicii medicale în asistența medicală de specialitate din ambulatoriu pentru specialitățile clinice, cinci furnizori de medicină dentară, doi furnizori de servicii medicale paraclinice – laboratore de radiologie și imagistică medicală și un furnizor de medicină fizică și de reabilitare.\n\n”Cei trei furnizori de servicii medicale clinice care au intrat în contract de la 1 aprilie își desfășoară activitatea în Slatina și au următoarele specialități: oftalmologie, psihiatrie, neurologie și dermatovenerologie. Trei dintre cele cinci cabinete stomatologice sunt în mediul rural iar două în mediul urban. Localitățile în care își desfășoară activitatea sunt: Slatina, Perieți, Șerbănești și Vulpeni. Un laborator de radiologie și imagistică medicală este din Caracal și cel de-al doilea este Spitalul Orășenesc Corabia. În ceea ce privește furnizorul de recuperare este vorba despre Spitalul Orășenesc Balș .” transmite CAS Olt.",
  "metadata": {
    "original_file": "Ziarul_Gorjului_0031.html"
  }
}