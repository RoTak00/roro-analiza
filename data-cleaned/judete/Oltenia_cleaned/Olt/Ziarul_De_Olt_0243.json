{
  "title": "Bâlciul Anual din Corabia va fi organizat în perioada 12-14 octombrie 2024! | Ziarul de Olt",
  "content": "Primăria şi Consiliul Local Corabia vor organiza în perioada 12-14 octombrie 2024, Bâlciul Anual. Corăbienii, cât și persoanele din localităţile limitrofe, sunt aşteptaţi să petreacă zilele de sărbătoare cu voie bună, armonie și distracție.\n\nBalciul Anual de la Corabia va loc în Piața Independenței și pe segmentul bulevardului 1 Mai, cuprins între intersecția cu str. Tudor Vladimirescu și strada Ștefan cel Mare.\n\n„Primăria orașului Corabia vă invită la Bâlciul Anual 2024! Cu entuziasm și bucurie vă anunțăm că în perioada 12 – 14 Octombrie în Piața Independenței și pe segmentul bulevardului 1 Mai, cuprins între intersecția cu str. Tudor Vladimirescu și strada Ștefan cel Mare, sunteți așteptați la Bâlciul Anual din Corabia! Vă așteptăm cu drag să fiți parte a acestor zile de sărbătoare, să ne distrăm împreună în siguranță și să sărbătorim spiritul unit al comunității noastre! Bâlciul Anual din Corabia este una dintre ocaziile prin care celebrăm diversitatea culturii noastre locale și o oportunitate de a întări legăturile dintre noi și de a construi împreună amintiri de neuitat” , transmit reprezentanții Primăriei orașului Corabia.",
  "metadata": {
    "original_file": "Ziarul_De_Olt_0243.html"
  }
}