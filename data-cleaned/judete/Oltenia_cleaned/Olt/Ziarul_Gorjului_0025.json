{
  "title": "Cardul național de sănătate duplicat, direct la ușa asiguraților",
  "content": "Casa de Asigurări de Sănătate Olt a anunțat că începând cu data de 29.05.2024, asigurații care solicită eliberarea unui card național de sănătate duplicat nu vor mai fi nevoiți să se prezinte la sediul Casei de Asigurări de Sănătate Olt pentru a-l ridica, acesta va fi trimis direct acasă asiguraților, prin poştă.\n\n” Umare încheierii unei noi convenții între C.N.A.S., C.N. Imprimeria Natională SA şi C.N. Poșta Română SA în vederea producerii şi distribuirii cardului duplicat, incepand cu data de 29 mai 2024 costul total al producerii și distribuirii cardului duplicat este de 19,64 lei.\n\nCardurile duplicat emise pentru cererile depuse începând cu această dată vor fi livrate prin Poşta Română la adresa solicitanţilor.\n\nCardurile emise pentru cererile depuse anterior acestei date vor fi livrate la sediul C.A.S. Olt de unde vor putea fi ridicate de catre asigurați.\n\nAsigurații care și-au pierdut cardul de sănătate pot face o cerere la Casa de Asigurări de Sănătate Olt pentru a obține un card duplicat. Cererea va fi insoțită de copia actului de identitate și dovada plății contravalorii cardului. Documentele pot fi transmise online la numărul de whatsapp 0728.328.348, prin e-mail: evidenta_asig@casot.ro sau ( casot.fax1@gmail.com ), prin fax: 0372 87 74 81 precum și prin poștă. „ se arată într-un comunicat remis de CAS Olt.\n\nPână la primirea cardului naţional duplicat, asiguraţii vor putea beneficia de servicii medicale decontate din Fondul național unic de asigurări sociale de sănătate în baza adeverinţei de înlocuire a cardului naţional de sănătate, care este valabilă până la emiterea cardului duplicat.",
  "metadata": {
    "original_file": "Ziarul_Gorjului_0025.html"
  }
}