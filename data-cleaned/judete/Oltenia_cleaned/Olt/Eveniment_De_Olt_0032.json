{
  "title": "Olt: 0,75 lei - preţul mediu al grâului pe anul 2025, stabilit pentru evaluarea arendei",
  "content": "Preţul mediu al grâului pentru anul 2025, pentru evaluarea arendei, a fost stabilit la 0,75 lei pe kilogram, mai mare faţă de cel valabil pentru anul în curs, potrivit unui hotărâri a Consiliului Judeţean (CJ) Olt aprobată joi în şedinţa forului.\n\nTotodată, în aceeaşi hotărâre sunt stabilite şi preţurile medii pentru anul 2025 la alte produse agricole obţinute de fermierii din judeţul Olt, respectiv: floarea soarelui – 1,75 lei pe kilogram, porumb – 0,70 lei pe kilogram, rapiţă – 1,90 lei pe kilogram; orz – 0,70 lei pe kilogram.\n\nFaţă de preţurile medii ale produselor agricole stabile pentru anul 2024, preţurile pentru anul 2025 au crescut la grâu ( cu 0,03 lei pe kilogram) şi floarea – soarelui (0,20 bani).\n\nPreţul mediu al grâului este aproape de două ori mai mic faţă de cel din anul 2023.\n\nConform Codului fiscal, în cazul în care arenda se exprimă în natură, evaluarea în lei se face pe baza preţurilor medii ale produselor agricole, stabilite prin hotărâri ale consiliilor judeţene, ca urmare a propunerilor direcţiilor agricole judeţene.\n\nÎn acest an fermierii din judeţul Olt au avut o producţie medie la grâu de 4,4 tone pe hectar, în timp ce culturile de porumb şi floarea soarelui au fost compromise din cauza secetei pe cea mai mare parte din suprafaţă.",
  "metadata": {
    "original_file": "Eveniment_De_Olt_0032.html"
  }
}