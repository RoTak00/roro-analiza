{
  "title": "AJOFM Olt a plătit puțin peste 900 de convenții încheiate între olteni și instituție",
  "content": "Reprezentanții Agenției Județene pentru Ocuparea Forței de Muncă Olt a anunțat vineri că, în luna ianuarie a acestui an, s-au alocat fonduri în valoare de 3.225.000 lei pentru a plăti convențiile aflate în derulare, conform articolelor 80 și 85 din Legea 76 din 2002. Aceste sume au fost achitate în totalitate până la această dată, convențiile fiind încheiate pentru un număr de 944 persoane conform articolului 85 din Legea 76/2002, respectiv persoane peste 45 de ani, tineri NEET, șomeri unici susținători ai familiei monoparentale, șomeri cu handicap, șomeri de lungă durată și pentru patru absolvenți, conform articolului 80 din Legea 76 din 2002.\n\nUrmătoarele convenții, care reprezintă un dosar cu documente ce trebuie depus de angajator pentru a beneficia de suma de 2.250 de lei, timp de un an de zile, în cazul angajării persoanelor din anumite categorii, se încheie până în luna iunie a acestui an.\n\n„În perioada ianuarie – iunie 2024 vor fi încheiate convenții conform articolelor 80 și 85 din Legea 76/2002 pentru un număr de 990 de persoane pentru care a fost alocat AJOFM Olt un buget de 14.591.000 lei. Convențiile depuse în anul 2023 vor fi încheiate cu angajatorii care îndeplinesc condițiile legale la această dată. AJOFM Olt va încheia convențiile în ordinea depunerii lor, respectiv ianuarie 2023 și până la data când va fi atins numărul de 990 de persoane pentru care au fost alocate fonduri în bugetul anului 2024”, a declarat Elena Iordache, purtător de cuvânt al AJOFM Olt.\n\nÎn anul în curs, până la această dată, s-au depus convenții conform articolului 85 din Legea 76 din 2002 pentru 15 persoane.",
  "metadata": {
    "original_file": "Eveniment_De_Olt_0278.html"
  }
}