{
  "title": "Explozie în poligonul Goranu din Vâlcea: Patru elevi și un instructor răniți, investigație în desfășurare | Gazeta Nouă",
  "content": "Patru elevi și un instructor de la Centrul de instruire sprijin de luptă Râmnicu Vâlcea au fost răniți într-o explozie în poligonul Goranu din Râmnicu Vâlcea.\n\nPotrivit MApN, incidentul s-a produs în timpul unei ședințe cu dispozitive pirotehnice\n\nRăniţii au fost transportați la spital, iar cazul este investigat de o comisie specializată și Parchetul Militar.\n\n„Patru elevi și un instructor, din Centrul de instruire sprijin de luptă Râmnicu Vâlcea, au fost răniți joi, 12 decembrie, în jurul orei 12.30, în poligonul Goranu, județul Vâlcea, pe timpul executării unei ședințe de confecționare a dispozitivelor de aprindere pirotehnică cu exploziv real. Răniții au fost evacuați la Spitalul Județean de Urgență Vâlcea pentru acordarea îngrijirilor de specialitate, iar starea lor este stabilă. Incidentul este cercetat de o comisie de specialiști numită de comandantul Centrului și de Parchetul Militar. Conducerea MApN urmărește îndeaproape evoluția stării de sănătate a răniților”, transmite MApN.",
  "metadata": {
    "original_file": "Gazeta_Noua_0030.html"
  }
}