{
  "title": "Marius Oprescu, vot pentru normalitate! | Ziarul de Olt",
  "content": "Luni, 23 septembrie 2024, în Biroul Permanent Național, Marius Oprescu, președinte al Partidului Social Democrat Olt și președinte al Consiliului Județean Olt a votat împotriva legii care ar permite candidatura președintelui ca independent pe listele unui partid politic. Marius Oprescu: „O astfel de lege ar transmite un semnal greșit și neconstituțional, afectând percepția publicului asupra corectitudinii sistemului nostru electoral. România este o democrație care trebuie să asigure egalitatea de șanse pentru toți cetățenii, nu să creeze legi dedicate unei singure persoane sau funcții.” .\n\n„Cum putem cere cetățenilor să respecte legea, dacă permitem derogări pentru unii în funcție de circumstanțe? Consiliul Legislativ a subliniat că în legislația actuală nu există o definiție clară a „candidatului independent”, iar președintele poate fi propus de un partid, chiar dacă nu este membru. Așadar, această modificare nu este necesară. Este datoria noastră să apărăm echitatea și transparența procesului democratic și să ne concentrăm pe nevoile reale ale cetățenilor, nu pe calculele electorale ale PNL. Prioritățile guvernării PSD sunt altele. Pe agenda publică sunt subiecte mult mai importante, precum sprijinirea sinistraților din Galați și rectificarea bugetară care să susțină sectoare cheie ale economiei” , transmite PSD Olt.",
  "metadata": {
    "original_file": "Ziarul_De_Olt_0244.html"
  }
}