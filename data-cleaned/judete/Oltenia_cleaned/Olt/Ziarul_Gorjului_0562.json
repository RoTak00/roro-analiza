{
  "title": "Bâlciul de Rusalii de la Caracal, pregătit pentru distracție",
  "content": "Bâlciul de Rusalii de la Caracal, pregătit pentru distracție\n\nCu o tradiție de sute de ani, unul dintre cele mai mari și apreciate bâlciuri din țară, serbarea câmpenească a romanațenilor, Bâlciul de la Caracal cum este cunoscut de veacuri, la finele săptămânii, de Rusalii, își deschide porțile în “Târgul de săptămână”pentru miile de romanațeni dornici de sărbătoare.\n\nTimp de trei zile (11, 12 ș 13 iunie) romanațenii de pretutindeni și nu numai sunt așteptați cu mic, cu mare, să participe la distracție și voie bună,la o tradiție păstrată cu sfințenie și transmisă din generație în generație. Organizatorul , Primăria municipiului Caracal, vă invită într-un cadru de neuitat în care tiribombele, căluții și călușeii pentru cei mici, spațiile de distracție destinate celor mari, sunt elementul definitoriu al atmosferei de bâlci. Mirosul grătarelor incinse pe care sfârăie mititei și vorbele mieroase și meșteșugite cu care te întâmpină comercianții ambulanți, turta dulce îșirată pe ață, dar și cetele de călușari ce joacă în fiecare an de Rusalii, dansul magic cu usturoiul și pelinul la brâu, împărțit la final mulțimii de curioși nu fac decât să te poarte cu gândul în timp, la copilărie. Surprizele pregătite în acest an de către organizatori sunt de neratat, mai ales că acesta se organizează anul acesta în condiții optime , după doi ani în care unul (2020) a fost anulat, iar cel din 2021 a fost organizat în condiții de pandemie .",
  "metadata": {
    "original_file": "Ziarul_Gorjului_0562.html"
  }
}