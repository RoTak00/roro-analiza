{
  "title": "Comuna Şerbăneşti, în sărbătoare",
  "content": "Comuna Şerbăneşti va îmbrăca haina de sărbătoare, miercuri, 20 iulie, cu ocazia serbării câmpeneşti: „Sărbătoarea Secerişului”, care, anul acesta, a ajuns la ediţia a XI-a.\n\nÎn cadrul evenimentului, primăria va premia cei mai buni elevi din comună, cetățenii care au împlinit 50 de ani de căsătorie, dar și pe cel mai vârsnic localnic care a ajuns la frumoasa vârstă de 100 de ani.\n\nAtmosfera sărbătorii va fi întreținută de Constantin Măgureanu, Niculina Stoican, Letiţia Moisescu, Virginica Neagu, Marian Medregoniu și Emil Badea, dar și de copiii ansamblului local „Plai de dor”.\n\nSeara se va încheia cu un foc de artificii.",
  "metadata": {
    "original_file": "Ziarul_Gorjului_0508.html"
  }
}