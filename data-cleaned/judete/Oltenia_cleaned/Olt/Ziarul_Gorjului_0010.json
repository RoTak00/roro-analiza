{
  "title": "CAS Olt: noi medicamente, compensate",
  "content": "Lista medicamentelor de care beneficiază asigurații, cu sau fără contribuție personală, pe bază de prescripție medicală, în sistemul de asigurări sociale de sănătate, precum și a medicamentelor care se acordă în cadrul programelor naționale de sănătate a fost completată cu noi medicamente.\n\nAceste medicamente sunt destinate pacienților cu afecțiuni oncologice, epilepsie, boli cronice cauzate de modificări imunologice care modifică structura tesutului conjunctiv de colagen, pacienților cu poliartrita reumatoidă, infecție cu HIV/SIDA, precum și cu transplant medular.\n\n” Noile medicamente au fost incluse în Lista medicamentelor de care beneficiază asigurații în regim de compensare 100%” respectiv 50% din prețul de referință. Lista medicamentelor compensate și gratuite a fost extinsă în vederea creşterii accesului pacienţilor la tratamente de ultimă generație. Pacienții au acces la aceste medicamente începând cu data de 1 noiembrie 2024. ” se arată într-un comunicat de presă.",
  "metadata": {
    "original_file": "Ziarul_Gorjului_0010.html"
  }
}