{
  "title": "Emil Moț: „În orașul nostru școala va începe pe 14 septembrie”",
  "content": "Primarul Slatinei, Emil Moț, a dat asigurări că școala va începe pe 14 septembrie. În acest sens, a fost redistribuit bugetul pentru ca 16.098 de elevi și peste 1.100 de cadre didactice să primească măști și dezinfectant.\n\n„Astăzi, în ședința consiliului local am aprobat redistribuirea bugetului pentru asigurarea necesarului de măști și dezinfectant în unitățile școlare. Astfel, în orașul nostru școala va începe în data de 14 septembrie, deoarece atât elevii, în număr de 16098 cât și cadrele didactice, în număr de 1121 vor dispune de condițiile necesare desfășurării actului educațional în contextul actual”, a scris edilul pe Facebook.",
  "metadata": {
    "original_file": "Ziarul_Gorjului_0451.html"
  }
}