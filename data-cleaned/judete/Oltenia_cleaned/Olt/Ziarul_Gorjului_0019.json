{
  "title": "CAS Olt: Medicii pot să trimită rețeta prin e-mail direct la farmacie",
  "content": "Pacienții consultați în regim de telemedicină, adică la distanță, pot solicita medicilor de familie sau specialiști să trimită rețeta prin e-mail direct farmaciilor din care își ridică medicamentele, aceasta fiind o noutate în sistemul medical, potrivit Casei de Asigurări de Sănătate Olt.\n\nAsiguratul sau persoana care ridică medicamentele în numele asiguratului prezintă/transmite farmaciei documentul transmis de medic prin mijloace de comunicare electronică sau poate printa documentul transmis de medic prin mijloace de comunicare electronică în vederea depunerii la farmacie.\n\n” Medicii prescriptori au posibilitatea să transmită asiguraților prescripția medicală prin mijloace de comunicare electronică, fără să mai fie necesară listarea acesteia, în mod similar situațiilor în care medicii acordă consultații la distanță, cu condiția ca și asigurații să dorească/să solicite ca prescripția să le fie transmisă prin mijloace de comunicare elecronică. În situația în care asigurații doresc/solicită ca prescripția electronică să le fie transmisă prin mijloace de comunicare electronică, medicii prescriptori au posibilitatea – în cazul prescrierii on-line – să transmită asiguraților prescripția medicală prin mijloace de comunicare electronică, în mod similar situațiilor în care medicii acordă consultații la distanță. Astfel, în cazul prescrierii electronice on-line, medicul prescriptor utilizând semnătura electronică extinsă, listează un exemplar al prescripției medicale (componenta prescriere) care poartă confirmarea semnăturii electronice extinse și îl înmânează asiguratului pentru depunerea la farmacie sau îl transmite acestuia prin mijloace de comunicare electronică .” transmite CAS Olt.",
  "metadata": {
    "original_file": "Ziarul_Gorjului_0019.html"
  }
}