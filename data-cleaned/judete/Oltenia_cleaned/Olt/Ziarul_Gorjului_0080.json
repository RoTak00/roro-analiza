{
  "title": "Proiect de 6.000.000 de euro pentru achiziționarea de echipamente destinate reducerii infecțiilor nosocomiale pentru SJU Slatina",
  "content": "În cadrul ședinței ordinare din data de 24 noiembrie 2022, consilierii județeni au votat proiectul privind „Achiziționarea de echipamente destinate reducerii infecțiilor nosocomiale pentru Spitalul Județean de Urgență Slatina”.\n\n” Este un proiect de aproximativ 6.000.000 de euro cu tot cu TVA, un proiect pe care încercăm să îl depunem pe PNRR. În mare parte, aparatura, care se va lua pe acest proiect, va fi destinată combaterii infecțiilor nosocomiale în Spitalul Județean de Urgență Slatina. Vrem să cumpărăm o singură line de sterilizare. Momentan, avem aparatele împărţite pe mai multe pavilioane. ” a declarat Marius Oprescu, președintele Consiliului Județean Olt.\n\nObiectivul general al proiectului privește îmbunătățirea calității infrastructurii de asistență spitalicească, pentru asigurarea unui proces de asistență spitaliceasca la standarde europene. \n\n Obiectivele specifice: creșterea confortului pacienților; eficientizarea serviciilor medicale printr-o mai buna organizare a spatiilor necesare desfășurării actului medical; scăderea costurilor sociale ale populației județului Olt; creșterea calității actului medical si îmbunătățirea condițiilor de muncă pentru personalul medical implicat; specialiștii vor fi motivați sa lucreze într-un spital modern; se va evita migrarea pacienților către unități spitalicești din București sau alte localități; creșterea calității îngrijirilor va duce în final la o mai bună satisfacție a pacienților.",
  "metadata": {
    "original_file": "Ziarul_Gorjului_0080.html"
  }
}