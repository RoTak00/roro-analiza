{
  "title": "Vanina Badea, noul director al Casei Corpului Didactic Olt",
  "content": "Vanina Badea este noul director al Casei Corpului Didactic Olt, informația fiind confirmată de inspectorul general al ISJ Olt, Victor Iacobescu. Vanina Badea a primit astăzi, 17 noiembrie, numirea pe post, înlocuindu-l astfel pe Marius Bălașa. Aceasta va rămâne în fruntea Casei Corpului Didactic Olt până la organizarea concursului, dar nu mai târziu de finalul anului școlar 2020-2021.\n\nVanina Badea a fost viceprimar al orașului Balș și șefa PMP Olt, însă și-a dat demisia imediat după Alegerile locale din această toamnă. Vanina Badea este profesor la Liceul Teoretic „Petre Pandea” Balș și expert în management educațional.",
  "metadata": {
    "original_file": "Ziarul_Gorjului_0115.html"
  }
}