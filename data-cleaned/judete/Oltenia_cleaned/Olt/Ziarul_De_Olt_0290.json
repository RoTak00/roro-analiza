{
  "title": "Ministrul Barbu: „Peste 500 de fermieri primesc bani pentru utilaje agricole noi” | Ziarul de Olt",
  "content": "Ministrul Barbu declară faptul că peste 500 de fermieri primesc bani pentru utilaje agricole noi, aceștia fiind sprijiniți să investească în utilaje agricole performante. Valoarea totală a finanțării este de peste 147 de milioane de euro.\n\n„Așa cum am promis, continuăm să sprijinim fermierii să investească în utilaje agricole performante. 511 de proiecte au fost selectate pentru finanțare și vor primi în total peste 147 de milioane de euro, în cadrul sub-măsurii de finanțare 4.1 Investiții în exploatații agricole. Adică peste 500 de fermieri din sectorul vegetal primesc bani pentru a-și cumpăra tractoare sau utilaje agricole noi, care să îi ajute să continue să producă românește. Nu am pierdut aceste fonduri, așa cum susțineau unii politicieni, postaci de campanie electorală, ci folosim fiecare leu sau euro pentru a ne ajuta fermierii, pentru a moderniza fermele mici și mari și a dezvolta agricultura românească” , este declarația ministrului Barbu.",
  "metadata": {
    "original_file": "Ziarul_De_Olt_0290.html"
  }
}