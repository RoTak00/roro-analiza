{
  "title": "CAS Olt: cardurile duplicat au ajuns",
  "content": "Asigurații din Olt care au solicitat eliberarea unui card duplicat până la data de 31 mai 2024 se pot prezenta la sediul Casei de Asigurări de Sănătate Olt pentru a intra în posesia acestuia, de luni pană joi intre orele 08,00 – 16,00 și vineri între orele 08,00 – 13,00.\n\nNumărul cardurilor duplicat care se află în prezent la sediul instituției a ajuns la aproximativ 7000.\n\nCardurile naționale de sănătate duplicat se ridică de la sediul casei de asigurări de sănătate pe baza actului de identitate.\n\nPână la intrarea în posesia cardului duplicat, asigurații beneficiază de servicii medicale în sistemul asigurărilor sociale de sănătate în baza adeverinței înlocuitoare a cardului de sănătate.",
  "metadata": {
    "original_file": "Ziarul_Gorjului_0018.html"
  }
}