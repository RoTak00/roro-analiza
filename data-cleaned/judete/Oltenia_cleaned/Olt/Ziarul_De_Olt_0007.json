{
  "title": "Doliu la Movileni. A murit Gheorghe Rotaru, zis Gogu! | Ziarul de Olt",
  "content": "Comunitatea din Movileni este în doliu. Unul dintre cei mai respectați fii ai comunei a trecut în neființă. \n\n Este vorba de Gheorghe Rotaru, cunoscut de toată lumea cu apelativul Gogu. \n\n Născut pe 10 august 1942 a reprezentat pentru zona care cuprinde Movileniul și nu numai un formator de caractere. Din poziția de șef al Centrului de Reparații, SMT-ul local a modelat cu aplecare caractere și specialiști în mecanică agricolă, a impus respect prin felul său de a fi. Din mâna sa au ieșit mecanici de excepție, de multe ori celor veniți să lucreze alături de el le-a deschis adevărate drumuri în viață.\n\nDecesul lui Gheorghe Rotaru a avut loc joi 23 ianuarie, înmormântarea urmează să aibă loc sâmbătă 25 ianuarie, slujba religioasă de înmormântare va avea loc la biserica cu hramul Sfântului Nicolae din comună. \n\n În urma să rămân ca repere decența, umanitatea și puterea sa de a face lucruri frumoase. \n\n Cei doi fii ai săi și cele două nepoate îl vor purta în amintire ca un apropiat a cărei viață reprezintă un reper de urmat.\n\nDespre cel care a fost Gheorghe Rotaru, zis Gogu, primarul comunei Movileni, Ion Sorin Toma, spune că „un astfel de om reprezintă un profesionist, un model pentru cei care vor să găsească reperul celui care a reușit să aibă întodeauna puterea de a fi așa cum mulți ar trebui să fie. \n\n Dumnezeu să îl odihnească lângă cei drepți!”\n\nTot prin efort și inițiativă, de numele celui plecat dintre cei vii se leagă și proiectul iluminării cimitirului din comună.",
  "metadata": {
    "original_file": "Ziarul_De_Olt_0007.html"
  }
}