{
  "title": "Ministrul Agriculturii, Florin Barbu: „Sprijin financiar de peste 21 de milioane de euro pentru culturile de toamnă afectate de secetă | Ziarul de Olt",
  "content": "Ministrul Agriculturii, Florin Barbu anunță vești bune pentru fermierii afectați de secetă, și anume, sprijin financiar de peste 21 de milioane de euro. \n\n „Comisia Europeană ne-a aprobat 21.6 milioane de euro, sprijin financiar pentru fermierii ale căror culturi de toamnă au fost afectate de secetă” , declară ministrul Barbu.\n\n„Vești bune pentru fermierii afectați de secetă după primele negocieri de la la Bruxelles! Comisia Europeană ne-a aprobat 21.6 milioane de euro, sprijin financiar pentru fermierii ale căror culturi de toamnă au fost afectate de secetă. Sunt chiar acum la Bruxelles, la Consiliul AgriFish și continuăm negocierile pentru a primi sprijin financiar din partea Comisiei Europene și pentru culturile de primăvară, așa cum este normal. Așa cum am promis, pentru prima data, vom acorda despăgubiri fermierilor afectați de secetă în anul în care s-au produs calamitățile, pentru că fermierii noștri au nevoie de sprijin acum pentru a pregăti următorul an agricol!” , este declarația ministrului Florin Barbu.",
  "metadata": {
    "original_file": "Ziarul_De_Olt_0247.html"
  }
}