{
  "title": "Angajări la Jandarmeria Olt prin încadrare directă sau rechemare în activitate. Cinci posturi de ofițer specialist scoase la concurs",
  "content": "Inspectoratul de Jandarmi Județean Olt are scoate la concurs cinci posturi de ofițer specialist din sursă externă, prin încadrare directă sau rechemare în activitate, toate fiind vacante la nivelul sediului din municipiul Slatina.\n\nAstfel, Jandarmeria Olt caută să angajeze un ofițer specialist II Administrare patrimoniu imobiliar și protecția mediului, un ofițer specialist II Marketing și achiziții, un ofițer specialist I Tehnologia informației, un ofițer specialist II Auto și un ofițer specialist II Intendență.\n\n„Cererea de înscriere la concurs și celelalte documente constitutive ale dosarului de recrutare, vor fi transmise electronic scanat în format PDF, în volum complet și în integralitatea lor, la adresa de e-mail: contact@jandarmeriaolt.ro, până la data de 4 iunie 2024, inclusiv. Informații suplimentare pot fi obținute la sediul Inspectoratului de Jandarmi Județean Olt, situat în municipiul Slatina, strada Cazărmii, nr. 40, sau la numărul de telefon 0249.437.901, interior 24535 – Serviciul Resurse Umane, de luni până vineri, între orele 08:00 – 16:00”, a declarat plutonier adjutant Simona Ciopor, purtător de cuvânt al Jandarmeriei Olt.\n\nMai multe detalii pot fi aflate de cei interesați de unul dintre cele cinci posturi de ofițer specialist disponibile la sediul din Slatina al IJJ și dacă vor urma aceste link-uri: https://hub.mai.gov.ro/recrutare/anunt/view?id=2195 , https://hub.mai.gov.ro/recrutare/anunt/view?id=2190 , https://hub.mai.gov.ro/recrutare/anunt/view?id=2193 , https://hub.mai.gov.ro/recrutare/anunt/view?id=2219 și https://hub.mai.gov.ro/recrutare/anunt/view?id=2194 .",
  "metadata": {
    "original_file": "Eveniment_De_Olt_0186.html"
  }
}