{
  "title": "Cod galben de caniculă și disconfort termic ridicat în Olt, inclusiv pe parcursul zilei de miercuri",
  "content": "Reprezentanții Administrației Naționale de Meteorologie au actualizat marți avertizările meteo de vreme caniculară, iar în ziua de miercuri, 21 august, județul Olt se va afla din nou sub incidența unui Cod galben de caniculă și disconfort termic ridicat.\n\n„În Banat, sudul Crișanei, sudul și estul Transilvaniei, cea mai mare parte a Munteniei și a Moldovei, estul Olteniei și Dobrogea continentală va fi disconfort termic ridicat și caniculă. Temperaturile maxime se vor situa în general între 33 și 35 de grade”, transmit meteorologii.\n\nÎn zilele de joi și vineri valul de căldură se va menține în regiunile sudice și sud-estice, iar la sfârșitul săptămânii se va extinde din nou în aproape toată țara.",
  "metadata": {
    "original_file": "Eveniment_De_Olt_0128.html"
  }
}