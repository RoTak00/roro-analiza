{
  "title": "Liber la biletele de tratament din seria a doua",
  "content": "Zeci de pensionari din judeţ sunt aşteptaţi să achite sau să ridice gratuit biletele de tratament solicitate şi alocate în a doua serie la Casa Judeţeană de Pensii (CJP) Olt, prezentarea în staţiuni fiind în intervalul 1-4 aprilie 2019.\n\nCasa Naţională de Pensii a alocat 42 de bilete de tratament pentru această serie în unitățile hoteliere aparținând Societății Comerciale de Turism Balnear și Recuperare a Capacității de Muncă. Biletele au data de plecare în stațiune în perioada 1-4 aprilie 2019 și sunt repartizate astfel: Olănești-16 bilete; Amara-10 bilete; șapte bilete în stațiunea Amara; Pucioasa-cinci bilete; două bilete în stațiunea Covasna și două bilete la Buziaș.\n\nPersoanele care se regăsesc pe lista afișată pot ridica biletele de tratament de la sediul Casei Județene de Pensii Olt în zilele de luni și miercuri până în data de 25 martie 2019, inclusiv.\n\nBiletele de tratament rămase disponibile se vor afișa în data de 26 martie 2019 și se vor vinde în data de 27 martie 2019.",
  "metadata": {
    "original_file": "Ziarul_Gorjului_0345.html"
  }
}