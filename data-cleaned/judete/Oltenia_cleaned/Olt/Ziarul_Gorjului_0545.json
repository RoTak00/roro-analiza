{
  "title": "Elevii Școlii Gimnaziale din Cungrea, vizita în Parlament. Voiculescu i-a însoțit",
  "content": "În prima zi a săptămânii în curs, Liviu Voiculescu a primit, la senat, vizita unui grup de elevi de la Școala Gimnazială din Cungrea însoțiți de primarul localității, Cosmin Vlad. Ca o gazdă perfectă, liberalul și-a însoțit oaspeții într-un tur al Parlamentului.\n\n” Încă mai am nostalgia perioadei în care am fost lângă oamenii dragi mie din Cungrea din poziția de primar ales de ei. Și încă îmi place să cred că și datorită lor am devenit ceea ce sunt astăzi. Prin urmare, orice prilej de a le fi alături acolo, la Cungrea, sau aici, în Parlamentul României, este pentru mine o nouă șansă de a le mulțumi pentru încrederea lor și pentru generozitatea cu care mi-au oferit-o.\n\nVizita mijlocită a unui grup de elevi de la Școala Gimnazială din Cungrea însoțiți de primarul localității, Cosmin Vlad, a fost astăzi ocazia perfectă de a mă bucura, o dată în plus, de simplitatea rară, spiritul bun și voioșia specifică cungrenilor mei. Și ca o gazdă perfectă, le-am facilitat micuților un tur al Parlamentului și chiar o sesiune scurtă în plenul Senatului.\n\nSunt mândru de oaspeții mei! ” a precizat senatorul de Olt.",
  "metadata": {
    "original_file": "Ziarul_Gorjului_0545.html"
  }
}