{
  "title": "Topul liceelor din Olt după rata de promovare la Bacalaureat",
  "content": "Potrivit datelor transmise de ISJ Olt, în topul liceelor din județ privind rata de promovare la Bacalaureat conduce Colegiul Național „Ion Minulescu” Slatina, unde peste 94 la sută dintre elevii înscriși au reușit să ia note de trecere la examenul maturității, fiind urmat de Liceul Teoretic „Mihai Viteazul” Caracal, cu peste 93 la sută.\n\nTopul liceelor din Olt în funcție de procentul de promovare, înaintea contestațiilor se prezintă astfel:\n• Liceul Teoretic „Ion Gh. Roșca” Osica de Sus, 50 înscriși, 62,50 la sută;\n• Liceul cu Program Sportiv Slatina, 77 înscriși, 45,95 la sută;\n\nÎn coada clasamentului se află liceele tehnologice din Caracal, Drăgăneşti-Olt şi comunele Crâmpoia şi Izvoarele, unde niciunul dintre absolvenţii de liceu înscrişi nu a promovat examenul maturităţii.\n\nDe exemplu, la Liceul Tehnologic „Constantin Filipescu” Caracal dintre cei doi elevi înscrişi la Bacalaureat, doar unul a susţinut probele examenului, însă a fost respins.\n\nDezastru a fost și la Drăgănești, unde la Liceul Tehnologic Drăgăneşti-Olt dintre cei 13 candidaţi înscrişi la Examenul Naţional de Bacalaureat, doar şapte au susţinut probele, însă nu au obținut note de trecere.\n\nDeşi toţi cei patru elevi care s-au înscris la examen au dat şi toate probele la Liceul Tehnologic Izvoarele, niciunul dintre ei nu a obţinut notă de promovare.",
  "metadata": {
    "original_file": "Ziarul_Gorjului_0157.html"
  }
}