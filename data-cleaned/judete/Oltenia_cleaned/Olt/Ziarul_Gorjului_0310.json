{
  "title": "Olt: Refuzi să mergi la cursuri, statul îți suspendă șomajul",
  "content": "Cinci olteni au rămas, în primele patru luni, fără indemnizaţie de şomaj întrucât au refuzat să participe la cursurile de calificare oferite de Agenţia Judeţeană pentru Ocuparea Forţei de Muncă (AJOFM) Olt.\n\nLegea numărul 76/2002 privind sistemul asigurărilor pentru şomaj şi stimularea ocupării forţei de muncă prevede obligativitatea participării șomerilor la cursurile de reconversie profesională în vederea creșterii șanselor de integrare pe piața muncii. În cazul în care șomerul refuză nejustificat să participe la servicii pentru stimularea ocupării şi formării profesionale sau întrerupe aceste cursuri, din motive imputabile, plata indemnizației de șomaj încetează. Astfel, potrivit purtătorului de cuvânt al AJOFM Olt, Elena Iordache, în primele patru luni , din acest an, pentru un număr de cinci şomeri s-a luat măsura suspendării indemnizației, întrucât au refuzat nejustificat să urmeze un curs de formare profesională. La nivelul judeţului Olt, în ultimii cinci ani, aproximativ 100 de şomeri au rămas fără indemnizaţie pentru că nu au vrut să participe la cursurile de formare profesională. În 2014, nu mai puţin de 25 şomeri, au rămas fără indemnizaţiei pentru că au refuzat să participe la cursuri de formare profesionale, în timp ce în 2015, 11 olteni au fost vitregiţi de aceste drepturi, pentru refuz curs. În 2016 unui număr de 31 de şomeri le-a încetat indemnizaţia de şomaj ca urmare a refuzului nejustificat de a participa la servicii de formare profesională nerespectării acestor obligaţii. În 2017 pentru un număr de 18 şomeri s-a luat măsura suspendării indemnizației, întrucât au refuzat nejustificat să urmeze un curs de formare profesională, în timp ce în 2018 a fost suspendat acest drept pentru 10 olteni.",
  "metadata": {
    "original_file": "Ziarul_Gorjului_0310.html"
  }
}