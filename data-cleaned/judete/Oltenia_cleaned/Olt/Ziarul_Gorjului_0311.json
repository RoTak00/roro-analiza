{
  "title": "Noi cursuri de formare profesională pentru șomerii din Olt",
  "content": "Șomerii olteni se pot înscrie, în luna iunie, la unul din cele patru cursuri puse la dispoziţie de Centrul de Formare Profesională din cadrul Agenţiei Judeţene pentru Ocuparea Forţei de Muncă (AJOFM) Olt. De aceste programe de formare profesională vor beneficia un număr de 56 persoane care, conform legii, au dreptul la servicii de formare profesională gratuite. Meseriile sau ocupaţiile pentru care se oferă pregătire teoretică şi practică gratuită în luna iunie sunt: comunicare limba engleza -14 persoane; electrician întreţinere şi reparaţii – 14 persoane; inspector în domeniul sănătăţii şi securităţii în muncă –14 persoane și ospătar(chelner)vânzător în unităţi de alimentaţie – 14 persoane. Pentru detalii, cei interesaţi se pot adresa Compartimentului Formare Profesională din cadrul Agenţiei Judeţene pentru Ocuparea Forţei de Muncă Olt, str. Dinu Lipatti, nr.48, tel.0249/413099.",
  "metadata": {
    "original_file": "Ziarul_Gorjului_0311.html"
  }
}