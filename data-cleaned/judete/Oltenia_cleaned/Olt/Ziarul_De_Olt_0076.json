{
  "title": "Au sosit primii colindători la Consiliul Județean Olt | Ziarul de Olt",
  "content": "Luni, 2 decembrie, la Consiliul Județean Olt au sosit primii colindători. În luna decembrie, peste 5000 de copii sunt așteptați să colinde, purtând cu ei spiritul sărbătorilor și cele mai frumoase cântece tradiționale, care vestesc cea mai importantă sărbătoare a creștinătății.\n\n„Decembrie – luna colindelor și magia sărbătorilor la Consiliul Județean Olt! Ieri, primii colindători au adus bucurie și emoție la Consiliul Județean Olt! Pe parcursul întregii luni, peste 5.000 de colindători din tot județul ne vor trece pragul, purtând cu ei spiritul sărbătorilor și cele mai frumoase cântece tradiționale, care vestesc cea mai importantă sărbătoare a creștinătății. Pentru fiecare glas cristalin care va răsuna în aceste zile, Moșul a pregătit daruri dulci!” , transmit reprezentanții CJ Olt.",
  "metadata": {
    "original_file": "Ziarul_De_Olt_0076.html"
  }
}