{
  "title": "Sute de bilete de tratament pentru pensionarii olteni",
  "content": "Pensionarii care au solicitat bilete de tratament pentru seria a VII-a sunt aşteptaţi la Casa Judeţeană de Pensii (CJP) Olt, să achite sau să ridice gratuit tichetele, prezentarea în staţiuni fiind în intervalul 16-19 iunie 2019.\n\nPentru această serie, Casa Naţională de Pensii a alocat 238 de bilete de tratament în staţiunile: Olănești (36 de bilete), Govora (21 bilete), Herculane (20 de bilete), Covasna (17 bilete), Căciulata și Bala, câte 16 bilete, Felix (14 bilete), Amara, Saturn și Eforie Nord, câte 12 bilete, Mangalia (11 bilete), Buziaș și Călimănești, câte 9 bilete, Neptun, Pucioasa, Slănic Moldova, Techirghiol, Tușnad și Vatra Dornei, câte 4 bilete, Geoagiu, Moneasa, Sovata și Slănic Prahova și un bilet la Sinaia.\n\n„ Persoanele care se regăsesc pe listă pot ridica biletele de tratament de la sediul CJP Olt în zilele de luni şi miercuri, până în data de 10 iunie 2019, inclusiv ”, a precizat Iulian Smarandache, directorul executiv al CJP Olt.\n\nBiletele de tratament din seria 7 – 2019 rămase disponibile se vor afişa în data de 11 iunie 2019 şi se vor vinde în data de 12 iunie 2019. Pentru persoanele care se regăsesc pe diagrama de alocare și nu ridică biletele de tratament în perioada specificată mai sus vor fi anulate alocările, biletele respective devenind disponibile pentru persoanele care au cerere depusă și se prezintă la ghișeu.",
  "metadata": {
    "original_file": "Ziarul_Gorjului_0305.html"
  }
}