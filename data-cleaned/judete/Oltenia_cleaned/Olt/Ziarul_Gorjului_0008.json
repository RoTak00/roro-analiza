{
  "title": "La Spitalul Slatina, persoanele neasigurate au acum acces gratuit la servicii pentru prevenirea și diagnosticarea afecțiunilor oncologice",
  "content": "La Spitalul Județean de Urgență Slatina, persoanele fără asigurare medicală au acum acces gratuit la servicii esențiale pentru prevenirea și diagnosticarea afecțiunilor oncologice.\n\n– Consultații de prevenție – Până la două consultații anuale pentru persoanele între 18 și 39 de ani și consultații suplimentare pentru cei de peste 40 de ani.\n\nInvestigații și diagnostic – Dacă este necesar, se oferă acces gratuit la analize medicale, radiografii, ecografii și consultații de specialitate, pentru depistarea din timp a eventualelor afecțiuni.\n\n– În caz de suspiciuni oncologice: Pacienții pot beneficia de investigații avansate și de consultații pentru diagnosticare, asigurate prin fonduri speciale de la bugetul de stat. Procedurile pot include biopsii, recoltări pentru examen citologic, colposcopii, endoscopii, dar și investigații specifice pentru cancerul de sân și cancerul de col uterin.\n\n” Pentru a accesa aceste servicii, vă încurajăm să apelați cu încredere la un medic de familie. În acest mod, veți primi îndrumarea și suportul necesar într-un cadru sigur și profesionist, evitând situațiile care ar putea necesita o vizită la Urgențe. Sprijin pe termen lung: Persoanele neasigurate, diagnosticate cu o afecțiune oncologică, pot fi incluse în Programul Național de Oncologie. Dacă nu au venituri, acestea pot deveni asigurate fără plata contribuției de sănătate pe durata tratamentului, oferind astfel o șansă reală la tratament și recuperare. Sănătatea e un drept, nu un privilegiu! Pentru mai multe informații, vă încurajăm să ne contactați sau să vă adresați medicului de familie. ” au transmis reprezentanții Spitalului din Slatina.",
  "metadata": {
    "original_file": "Ziarul_Gorjului_0008.html"
  }
}