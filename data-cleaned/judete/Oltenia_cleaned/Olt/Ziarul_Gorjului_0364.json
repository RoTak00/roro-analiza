{
  "title": "Ce se va întâmpla cu ajutorul de deces în 2019",
  "content": "Vești importante! Parlamentarii au decis. În anul 2019, ajutorul de deces se va majora substanțial.\n\nMai precis, conform proiectului Legii bugetului asigurărilor sociale de stat pe anul 2019, adoptat, vineri, în plenul reunit al Parlamentului, ajutorul de deces va crește cu 1.000 de lei, în cazul decesului asiguratului sau al pensionarului, și cu 500 de lei, dacă moare un membru de familie al asiguratului sau pensionarului.\n\nAstfel, potrivit propunerii legislative, în cazul decesului asiguratului sau pensionarului, valoarea ajutorului se majorează de la 4.162 la 5.163 de lei, iar, în cazul decesului unui membru de familie al asiguratului sau al pensionarului, de la 2.081 la 2.582 de lei.\n\nMare ATENȚIE! Pentru a intra în vigoare, proiectul de lege trebuie să fie aprobat de președintele Klaus Iohannis și publicat în Monitorul Oficial.",
  "metadata": {
    "original_file": "Ziarul_Gorjului_0364.html"
  }
}