{
  "title": "Peste 2.700 de turiști au vizitat județul Olt, în a doua lună a primăverii",
  "content": "Nu sunt prea multe obiective turistice în județ, dar Oltul continuă să fie vizitat de turiști. Datele oficiale ale reprezentanților Direcției Regionale de Statistică arată că numărul de turiști cazați în unitățile de la noi în luna aprilie a acestui an a fost totuși în scădere, cu 2,5 la sută.\n\nMai exact, în a doua lună a primăverii 2024, au fost peste 2.700 de români sau străini care au venit pe meleagurile noastre și au fost cazați în spațiile din județul Olt, mai precis 2.753, comparativ cu aceeași lună a anului 2023 când au fost 2.825.\n\nDin totalul acestor persoane, 2.459 au fost cazate în hoteluri, 83 în vile turistice, 69 în pensiuni turistice, nouă în pensiuni agroturistice și trei în cabane turistice.\n\nÎn aprilie, înnoptările în structurile de primire turistică oltene au înregistrat, însă, o creștere de 57% față de cele din aceeași lună a anului trecut, respectiv 5.944 de nopți față de 3.785.\n\nTotodată, indicele de utilizare netă a locurilor de cazare pentru a doua lună a primăverii a acestui an a fost de 23,1 la sută pe total structuri de cazare turistică.",
  "metadata": {
    "original_file": "Eveniment_De_Olt_0156.html"
  }
}