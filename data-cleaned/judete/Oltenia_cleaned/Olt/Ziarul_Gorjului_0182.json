{
  "title": "Gradația de merit. Cadrele didactice din Olt își pregătesc dosarele pentru a obține în plus 25 la sută din salariul de bază",
  "content": "Începe concursul pentru acordarea gradațiilor de merit. Sute de cadre didactice din județ își pregătesc dosarele pentru a obține în plus 25 la sută din salariu de bază.\n\n„Va începe nebunia cu gradațiile de merit. Este perioada de organizare, se detaliază fișele, se verifică numărul”, a spus purtătorul de cuvânt al ISJ Olt, Mirela Paraschiv.\n\nGradația de merit se acordă prin concurs pe o perioadă de cinci ani, începând cu 1 septembrie 2020.\n\nPersonalul didactic din învățământ care se pensionează nu mai beneficiază de gradația de merit de la încetarea de drept a contractului individual de muncă.\n\nPentru acordarea gradației de merit, ISJ Olt va evalua activitatea candidaților înscriși din perioada 1 septembrie 2014-31 august 2019.\n\nÎn 2018, 312 cadre didactice și personal auxiliar din Olt au solicitat gradații de merit, la nivelul județului fiind disponibile 230. În 2019, ISJ Olt nu a aprobat acest concurs pentru că nu au fost locuri vacante.\n\n5-6 martie – detalierea punctajului și stabilirea numărului gradațiilor de merit și a punctajului minim pe categorii de personal și pe discipline;\n\n11-24 martie – depunerea de către candidați a dosarelor la secretariatul unității de învățământ;\n\n8-14 mai – depunerea contestațiilor asupra punctajului acordat și stabilirea numărului gradațiilor de merit ce pot fi redistribuite;",
  "metadata": {
    "original_file": "Ziarul_Gorjului_0182.html"
  }
}