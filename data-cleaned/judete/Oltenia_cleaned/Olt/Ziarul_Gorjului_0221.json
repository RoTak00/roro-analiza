{
  "title": "Tinerețea a luat cu asalt Teatrul Național din Caracal",
  "content": "Tineri talentați atrași de tainele actoriei, au venit din toate colțurile țării la Caracal, pentru a participa cu piese de teatru și filme de scurt metraj în concursul festivalului tinereții- “ Festin”. Sala de spectacole a Teatrului Național din localitate a fost luată cu asalt marți seara, la deschiderea oficială a fesivalului , de tinerețe și exuberanță. Rolul de gazdă l-a avut regizorul Florin Beciu, șeful secției de artă dramatică a Centrului Cultural Caracal- unul din inițiatorii și fondatorii festivalului, care a trecut în revistă, printr-o proiecție video, cele 10 ediții ale Festin-ului. Fiind ediție aniversară, s-a dat curs mai multor mesaje adresate de diferiți participanți din țară . Prezent la deschiderea oficială a festivalului doctorul Liviu Radu- primarul municipiului Caracal, îmbrăcat cu un tricou ce purta însemnele Festin-ului, a adresat cu jovialitate mesajul de bun venit tuturor participanților și îndemnul “Cei mai buni, să câștige !”. Seara s-a încheiat cu un concert electrizant DODO “The only difference is your perception”.",
  "metadata": {
    "original_file": "Ziarul_Gorjului_0221.html"
  }
}