{
  "title": "CJP Olt. Distribuirea biletelor de tratament, seria 19 | Ziarul de Olt",
  "content": "CJP Olt a primit 85 de bilete de tratament balnear. Acestea fac parte din seria a 19-a din care, 44 de bilete au fost alocate în mod automat pe baza cererilor depuse de către persoanele interesate. Data de prezentare în stațiune pentru biletele din această serie este în perioada 03 – 05.12.2024\n\nCasei Județene de Pensii Olt i-au fost repartizate un număr de 85 bilete de tratament balnear aferente seriei a 19-a din care, 44 de bilete au fost alocate în mod automat pe baza cererilor depuse de către persoanele interesate. Data de prezentare în stațiune pentru biletele din această serie este în perioada 03 – 05.12.2024. Repartizarea biletelor pe stațiuni este următoarea: \n\n – 26 bilete în stațiunea Olănești \n\n – 6 bilete în stațiunea Bala \n\n – 6 bilete în stațiunea Felix \n\n – 3 bilete în stațiunea Căciulata \n\n – 2 bilete în stațiunea Covasna \n\n – 1 bilet în stațiunea Buziaș\n\n„Lista cererilor aprobate este afișata la sediul CJP Olt, cât și pe pagina de internet a instituției. Persoanelor de pe diagrama care nu ridică biletele de tratament le vor fi anulate alocările, iar biletele devin disponibile pentru persoanele care au cerere depusă și se prezintă la ghișeu. Biletele de tratament se pot ridica până pe data de 25.11.2024 inclusiv, iar biletele de tratament nevalorificate vor fi redistribuite pe data de 27.11.2024. Cele 41 bilete de tratament rămase nealocate sunt în stațiunile Amara, Bala, Buziaș, Covasna, Moneasa, Olănești. Aceste bilete se vor distribui prin solicitare directă personelor care se prezintă la sediul instituției noastre în perioada 18 – 27.11.2024” , transmit reprezentanții CJP Olt.",
  "metadata": {
    "original_file": "Ziarul_De_Olt_0117.html"
  }
}