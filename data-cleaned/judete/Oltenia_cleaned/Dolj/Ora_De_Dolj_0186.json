{
  "title": "Dolj: Un cioban, dat dispărut de la stâna unde lucra",
  "content": "Polițiștii Secţiei nr. 9 Poliţie Rurală Cetate au fost sesizați luni de un bărbat din comuna Cetate cu privire la faptul că POPA PAUL, de 67 ani, a plecat voluntar de la stâna de animale la care lucra şi care îi aparţine apelantului, duminică seară, şi nu a mai revenit.\n\nSemnalmente: înălţime 1,70 m, greutate 60 de kg, ochii căprui, faţa ovală, constituţie atletică. La momentul plecării acesta era îmbracat cu un pulover de culoare gri şi pantaloni de trening de culoare albastră. Persoanele care dețin informații utile cu privire la bărbatul dispărut sunt rugate să apeleze numărul unic de urgență 112 sau să anunțe cea mai apropiată unitate de poliție",
  "metadata": {
    "original_file": "Ora_De_Dolj_0186.html"
  }
}