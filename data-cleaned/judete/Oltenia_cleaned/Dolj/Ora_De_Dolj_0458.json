{
  "title": "Nicolae Giugea, PNL: Pe toate canalele controlate de PSD se promovează ideea că nu trebuie să purtăm mască",
  "content": "Deputatul PNL, Nicolae Giugea, afirma ca pesediștii spun în cor că nu trebuie luată nicio măsură de prevenire a bolii, iar cel mai bun exemplu este cel al liderului PSD, Marcel Ciolacu care umbă prin Parlament fără mască si dă interviuri fără mască.\n\n”De fiecare dată când vine la tribuna Parlamentului, Marcel Ciolacu își scoate ostentativ masca. Prin parlament umbă fără mască, dă interviuri fără mască. In toată campania electorală Olga a refuzat să poarte mască. Toți pesediștii spun în cor că nu trebuie luată nicio măsură de prevenire a bolii. Că totul este o invenție.\n\nPe toate canalele controlate de PSD se promovează ideea că nu trebuie să purtăm mască. Să nu credeți că sunt doar inconștienți. Sunt, de asemenea, și ticăloși. \n\n Astăzi la noi numărul de infectări a ajuns la 6.481. Pentru PSD este doar un număr. \n\n 6.481.\n\nÎn realitate vorbim despre oameni. Oameni care acum sunt amenințați de ceea ce PSD-ul spune că este ”doar o răceală”. ”Nu îi lăsați să vă pună botniță” îndeamnă toți pesediștii prin toate canalele posibile. Și, în timp, ce răspândesc astfel de nemernicii își freacă mâinile mulțumiți de câte ori numărul celor infectați crește.\n\nCând românii au ieșit în stradă împotriva corupției au strigat ”PSD/ Ciuma roșie”. Acum se dovedește că nu era doar un slogan. Era o realitate. \n\n PSD-ul este dispus să facă orice mîrșăvie, doar pentru a își atinge scopul.”",
  "metadata": {
    "original_file": "Ora_De_Dolj_0458.html"
  }
}