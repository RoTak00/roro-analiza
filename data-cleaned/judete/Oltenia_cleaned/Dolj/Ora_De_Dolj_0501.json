{
  "title": "Alexandru Gidar, candidat PNL la sefia CJ Dolj: În Dolj, doar PNL poate să învingă PSD! Vă rog să nu vă irosiţi votul!",
  "content": "Alexandru Gidar, candidatul PNL la presidentia CJ Dolj, sustine ca, În Dolj, doar PNL poate să învingă PSD, iar votul catre un alt candidat insemna un vot pierdut.\n\n”În ultima zi de campanie, am mers la Filiaşi, Işalniţa şi Teasc, iar ultimul punct a fost centrul Craiovei, alături de tinerii din echipa mea, cărora le mulţumesc pentru implicarea şi susţinerea lor din această perioadă.\n\nVotul de duminica aceasta este pentru dezvoltarea Doljului şi a Craiovei şi scoaterea acestei zone din izolarea în care se află de 30 de ani, sub conducerea PSD. \n\n Dragii mei,\n\nVă rog să nu vă irosiţi votul! În Dolj, doar PNL poate să învingă PSD, la fel ca la nivel naţional, şi să înceapă dezvoltarea judeţului! \n\n Vă mulţumesc pentru felul în care m-aţi întâmpinat în această campanie electorală! În calitate de profesor, e datoria mea să mă implic, iar încrederea dumneavoastră mă obligă şi mă motivează şi mai mult!\n\nAlegerile de duminică au loc în condiţii atipice, generate de o pandemie care a pus pe jar întreaga omenire. Încă nu s-a descoperit un vaccin pentru această pandemie. Dar pentru pandemia PSD care ţine Doljul în subdezvoltare de 30 de ani, există cel mai eficient vaccin – votul dumneavoastră\n\nHaideţi duminică să administrăm acest vaccin şi să facem din Dolj cel mai puternic şi mai mândru judeţ al României! \n\n Vă chem pe toţi la vot, ca la sfârşitul zilei de duminică, să spunem împreună ‘o făcurăm şi pe-asta’!”",
  "metadata": {
    "original_file": "Ora_De_Dolj_0501.html"
  }
}