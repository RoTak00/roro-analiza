{
  "title": "Fostul primar PSD Ovidiu Flori... verifică temperatura corporală a alegătorilor din Işalniţa!",
  "content": "Candidatul PNL la Consiliul Local Işalniţa, Bogdan Munteanu , a contestat calitatea de membru al personalului tehnic a fostului primar PSD al comunei, Ovidiu Flori , care, la intrarea în secţia de votare, verifică temperatura corporală a participanţilor la procesul electoral.\n\nOvidiu Flori, membru activ PSD, este administrator public al comunei Işalniţa, nu are pregătirea necesară pentru a efectua această operaţiune şi, în prezent, susţine candidatul PSD Tiberiu Dascălu , existând suspiciunea întemeiată că influenţează alegătorii să voteze candidatul PSD.\n\nPrin Contestaţia sa, trimisă Biroului Electoral de Circumscriptie nr. 62 Isalnita, candidatul PNL Bogdan Munteanu solicită schimbarea, de urgenţă, a lui Ovidiu Flori din calitatea de personal tehnic şi înlăturarea sa din secţia de votare.",
  "metadata": {
    "original_file": "Ora_De_Dolj_0494.html"
  }
}