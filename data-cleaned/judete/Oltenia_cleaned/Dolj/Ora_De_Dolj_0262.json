{
  "title": "Dolj: Încă un dosar de „vaccinare la chiuvetă”! DSP Dolj, cati doljeni sunt vaccinati la chiuvetă?",
  "content": "La nici 24 de ore de cand polițiștii au prins, în flagrant, un medic, un ambulanțier și un intermediar, la scurt timp după ce primiseră bani pentru ca medicul să elibereze un certificat de vaccinare anti-COVID fără vaccinare efectivă, un alt caz a intrat in vizorul politistilor.\n\nEste vorba tot despre un medic de familie din Dolj, care este banuit ca a eliberat certificate false de vaccinare anti-Covid pentru aproximativ 100 de doljeni.\n\n„În această dimineață, polițiștii Serviciului de Investigare a Criminalității Economice din cadrul Inspectoratului de Poliție Județean Dolj, sub supravegherea prim-procurorului din cadrul Parchetului de pe lângă Judecătoria Calafat, efectuează 36 de percheziții domiciliare, în județul Dolj, la persoane bănuite de înșelăciune și fals informatic.\n\nDin cercetări a reieșit că, în perioada septembrie-octombrie 2021, aproximativ 100 de persoane, din mai multe localități din județul Dolj, prin intermediari, ar fi fost înregistrate, în mod nereal, în Registrul Național de Vaccinări, fără ca acestea să fi fost vaccinate.\n\nLa acţiune participă și poliţişti ai Serviciului Criminalistic și Serviciului pentru Acţiuni Speciale din cadrul I.P.J. Dolj, ai Poliției Municipiului Craiova, Poliției Municipiului Calafat, precum şi jandarmi ai Grupării de Jandarmi Mobile Craiova.” transmite IPJ Dolj.",
  "metadata": {
    "original_file": "Ora_De_Dolj_0262.html"
  }
}