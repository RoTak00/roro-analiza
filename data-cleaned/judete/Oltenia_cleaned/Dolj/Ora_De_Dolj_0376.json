{
  "title": "Dolj: În 83 de localități școala va începe în scenariul I",
  "content": "Inspectoratul Școlar Județean Dolj a anuntat, luni, ca in judetul Dolj, in 83 de localități școala va începe în scenariul I, iar în 24 de localități cursurile se vor desfășura conform scenariului 2, iar în alte 4 localități cursurile se vor derula potrivit scenariului 3.\n\nSCENARIUL 1: participarea zilnică (față în față) a tuturor preșcolarilor și elevilor în unitățile de învățământ, cu respectarea și aplicarea tuturor normelor de protecție sanitară. \n\n SCENARIUL 2:\n\n– participarea zilnică, cu prezență fizică în unitățile de învățământ a tuturor preşcolarilor şi elevilor din învăţământul primar, a elevilor din clasele a VIII-a şi a XII-a, a XIII-a, și a celor din anii terminali din învățământul profesional și postliceal, cu respectarea şi aplicarea tuturor normelor protecţie;\n\n– participarea zilnică, în sistem online a elevilor din celelalte clase/ani de studiu. \n\n SCENARIUL 3: \n\n – Participarea zilnică a tuturor preşcolarilor şi elevilor din învăţământul primar. \n\n – Participarea zilnică, în sistem online a elevilor din celelalte clase/ani de studiu.\n\n„Principalul obiectiv este ca redeschiderea şcolilor să se facă în condiţii sigure, să asigurăm un învăţământ de calitate, pentru că mai ales la ciclul primar este imposibil să ai numai învăţământ on-line şi să ai şi performanţă, elevi bine pregătiţi, iar în al treilea rând obiectivul este să împiedicăm răspândirea virusului şi să menţinem şcolile deschise. Nu dorim să deschidem şcolile luni, iar marţi să fim nevoiţi să le închidem. De aceea, fiecare dintre noi avem o responsabilitate în acest sens, astfel încât învăţământul să poată merge mai departe”, a declarat Alexandru Gîdăr, i nspectorul general adjunct al IŞJ Dolj.",
  "metadata": {
    "original_file": "Ora_De_Dolj_0376.html"
  }
}