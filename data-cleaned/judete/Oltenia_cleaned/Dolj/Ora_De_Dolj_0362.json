{
  "title": "Jandarmii doljeni asigura ordinea și siguranța publică la meciul de fotbal dintre echipele U Craiova 1948 și CS Mioveni",
  "content": "Jandarmi din cadrul Inspectoratului de Jandarmi Judeţean „Mihai Bravul” Dolj vor asigura măsurile de ordine și siguranță publică la meciul de fotbal dintre echipele U Craiova 1948 și CS Mioveni, ce se va disputa marţi, 09 martie a.c., începând cu ora 19.00, pe stadionul “Ion Oblemenco” din Craiova.\n\nCompetiţia sportivă se desfăşoară fără spectatori având în vedere măsurile stabilite pentru prevenirea şi combaterea răspândirii epidemiei de coronavirus.\n\nPentru a se asigura buna desfăşurare a competiţiei sportive, jandarmii recomandă respectarea măsurilor de protecţie sanitară şi a regulilor privind distanţarea fizică, a indicaţiilor structurilor de ordine aflate în misiune şi evitarea implicării în incidente ce ar putea duce la tulburarea ordinii publice.\n\nInspectoratul de Jandarmi Judeţean Dolj va coopera cu Inspectoratul de Poliţie Judeţean Dolj, Inspectoratul pentru Situaţii de Urgenţă al Judeţului Dolj şi Poliţia Locală a municipiului Craiova.",
  "metadata": {
    "original_file": "Ora_De_Dolj_0362.html"
  }
}