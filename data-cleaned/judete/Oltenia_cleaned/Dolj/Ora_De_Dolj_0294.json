{
  "title": "Concurență mică pe posturile de director și director adjunct în școlile din Dolj",
  "content": "378 de candidați din județul Dolj sunt așteptați să participe, vineri, la proba scrisă a Concursului pentru ocuparea celor 257 de posturi vacante de director și director adjunct din unitățile de învățământ preuniversitar.\n\nProba scrisă va avea loc la Colegiul Național ”Frații Buzești” din Craiova – Centrul special de concurs, desemnat în vederea desfășurării primei probe din cadrul concursului pentru ocuparea funcțiilor de director și director adjunct în unitățile de învățământ preuniversitar de stat.\n\nAccesul candidaților în săli va fi permis în intervalul orar 9 00 -9 30 . Proba scrisă se desfășoară începând cu ora 10:00 și durează maximum 120 minute.",
  "metadata": {
    "original_file": "Ora_De_Dolj_0294.html"
  }
}