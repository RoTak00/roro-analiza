{
  "title": "Solomon si Mihail Neațu, vicepresedinti ai CJ Dolj. Silviu Bosoancă, PMP: Nu puteam să dau votul meu pentru instalarea ca vicepreședinte al CJ unui om condamnat pentru acte de corupție",
  "content": "Antonie Solomon, PER și Mihail Neațu PSD-ALDE sunt noii vicepreședinți ai Consiliului Județean Dolj. Cei doi au fost votati de majoritatea PSD – PER si Pro Romania. Consilierii judeteni ai PNL si PMP au parasit sala, inainte de vot.\n\nReactiile nu au intarziat din partea PMP, prin vocea celor doi consilieri judeteni, Anisoara Stanculescu si Silviu Bosoancă, care nu accepta un condamnat in fruntea CJ Dolj.\n\n” Considerăm că Doljul are nevoie, la mai bine de 30 de ani de la Revoluție, de conducători cu integritate neștirbită. Eu nu puteam, ca reprezentant al generației 89, să dau votul meu pentru instalarea ca vicepreședinte al CJ unui om condamnat pentru acte de corupție ”- afirmă Cosmin Silviu Bosoancă, consilier județean PMP, validat în ședința de astăzi.\n\nPMP Dolj cere forțelor politice reprezentate în CJ să dea dovadă de maximă responsabilitate și să procedeze în consecință la alegerea vicepreședinților fără a afecta grav imaginea județului și a comunităților locale.\n\n” Sper ca toate partidele din CJ Dolj, inclusiv ProRomânia care a făcut și azi, ca de obicei, un joc la două capete să găsească resursele politice pentru a compune o structură de conducere credibilă a judetuțui.PMP nu va face compromisuri compromițătoare cu niciun alt partid ”- precizează liderul PMP Dolj, Anișoara Stănculescu.",
  "metadata": {
    "original_file": "Ora_De_Dolj_0423.html"
  }
}