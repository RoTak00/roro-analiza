{
  "title": "Deputat Ștefan Stoica, președinte PNL Dolj: Reabilitarea clădirii în care funcţionează Colegiului Național „Carol I” și Opera Română Craiova, un proiect pe care liberalii doljeni și l-au asumat în momentul în care PNL a venit la guvernare",
  "content": "Astăzi au demarat lucrările de reabilitare a clădirii în care funcţionează Colegiului Național „Carol I” și Opera Română Craiova. Este un proiect pe care liberalii doljeni și l-au asumat în momentul în care PNL a venit la guvernare. Din 2019, toate guvernele liberale au susținut acest proiect, i-au asigurat finanțarea, au organizat licitația și au semnat contractul.\n\nConform datelor Companiei Naționale de Investiții, lucrările urmăresc reabilitarea și consolidarea clădirii-monument din centrul istoric al municipiului Craiova, inclusiv la nivelul instalațiilor și finisajelor, restaurarea elementelor decorative precum componentele arhitecturale, ușile decorative din lemn etc. Totodată, se vor realiza lucrări de conservare și restaurare a picturilor, a treptelor și balustradelor scărilor monumentale din foaierul operei și din holul de onoare al colegiului, precum și a mozaicului decorativ.\n\nValoarea totală a contractului este de aproape 20 de milioane de euro (97.733.587,88 lei), iar durata pe care constructorul și-a asumat-o este de 24 de luni.\n\nConcretizarea acestui proiect al PNL este o dovadă a importanței pe care liberalii o acordă învățământului, dar și a modului în care este conservat patrimoniul arhitectural și istoric al orașului. Clădirea care adăpostește Colegiul „Carol I” și Opera Română Craiova este un adevărat simbol arhitectonic al orașului.",
  "metadata": {
    "original_file": "Ora_De_Dolj_0188.html"
  }
}