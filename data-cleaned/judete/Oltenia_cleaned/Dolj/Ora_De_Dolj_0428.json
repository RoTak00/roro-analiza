{
  "title": "OCPI Dolj menține sistare activității de relații publicul",
  "content": "În scopul prevenirii și limitării răspândirii CORONAVIRUSULUI (COVID-19), Oficiul de Cadastru și Publicitate Imobiliară (OCPI) Dolj prelungește măsura sistării activității de relații cu publicul. Cetățenii și partenerii OCPI pot opta pentru serviciile disponibile on-line prin intermediul sistemului informatic de cadastru si carte funciară. Sesizările, petițiile și memoriile vor putea fi transmise prin e-mail (dj@ancpi.ro) sau poștă.\n\nAstfel, în perioada 16 noiembrie – 27 noiembrie 2020, persoanele fizice/juridice autorizate, delegații notariali, executorii judecătorești și cetățenii pot depune on-line cererea de înscriere, recepție sau avizare, însoțită de înscrisul prin care se constată actul sau faptul juridic a cărui înscriere este solicitată sau, după caz, de înscrisul pentru care se solicită recepția sau avizarea.\n\nCetățenii pot solicita on-line extrase de carte funciară pentru informare și extrase de plan cadastral pe ortofotoplan accesând https://epay.ancpi.ro/ sau prin intermediul persoanelor fizice/juridice autorizate sau a birourilor notariale.\n\nDe asemenea, stadiul soluționării cererilor/dosarelor înregistrate în aplicația informatică poate fi consultat accesând site-ul www.ancpi.ro, secțiunea «Urmărire cerere RGI».\n\nSolicitanții pot primi informații referitoare la serviciile oferite prin e-mail sau accesând site-ul OCPI Dolj ( www.ocpidolj.ro ), dar și prin intermediul liniilor telefonice, care vor funcționa de luni pânã joi în intervalul orar 08.00 – 16.30 și vineri între orele 08.00-14.00.\n\nÎn perioada menționată, audiențele vor fi acordate telefonic, prin e-mail sau prin sistem de videoconferință (utilizând serviciul gratuit Google Meet).\n\nNumerele de telefon și adrese de e-mail destinate beneficiarilor serviciilor oferite de OCPI sunt următoarele:",
  "metadata": {
    "original_file": "Ora_De_Dolj_0428.html"
  }
}