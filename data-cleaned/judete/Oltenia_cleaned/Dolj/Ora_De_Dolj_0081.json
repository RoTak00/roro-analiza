{
  "title": "Alegeri europarlamentare comasate cu cele locale",
  "content": "Alegeri europarlamentare comasate cu cele locale, în iunie, liste comune PSD-PNL pentru Parlamentul European, prezidențiale în septembrie și parlamentare în decembrie. PSD și PNL au convenit asupra calendarului electoral al anului 2024. Marcel Ciolacu și Nicolae Ciucă au anunțat oficial deciziile din Coaliție, la finalul unei zile pline de ședințe.\n\n„Decizia vizează stabilitatea țării și coerența actului de guvernare, ține cont de interesul cetățenilor. Din discuțiile pe care le-am avut românii își doresc stabilitate.(…) În această perioadă nu ne putem permite să fragilizăm ce ține de stabilitatea țării pentru micile orgolii politice”, a spus liderul PNL, citat de hotnews.ro.\n\nCare este calendarul electoral și strategia prezentate de Ciucă și Ciolacu:\n• alegerile europarlamentare și locale vor fi comasate și se desfășoară pe 9 iunie\n• fiecare partid va avea candidați proprii la alegerile locale, nefiind excluse alianțe punctuale în teritoriu",
  "metadata": {
    "original_file": "Ora_De_Dolj_0081.html"
  }
}