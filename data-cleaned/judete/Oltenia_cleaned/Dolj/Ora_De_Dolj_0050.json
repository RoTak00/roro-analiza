{
  "title": "Dolj: Fetiță de 2 ani dispărută de acasă a fost găsită moartă, intr-o zonă cu vegetație deasă",
  "content": "Fetiță de 2 ani dispărută de acasă a fost găsită moartă, într-o zonă cu vegetație deasă, a transmis IPJ Dolj, in urma cu putin timp.\n\n”În urmă cu câteva minute, din nefericire copila a fost găsită pe sol, decedată, într-o zonă cu vegetație deasă.\n\nÎn acest moment se continuă cercetările pentru stabilirea cu exactitate a împrejurărilor în care a avut loc evenimentul.”\n\nLa data de 27 mai a.c., ora 12.30, polițiștii Secției nr.2 Poliție Rurală Breasta au fost sesizați de un bărbat, din comuna Breasta, cu privire la faptul că, vecina sa, STAN RAISA MARIA NICOLETA, de 2 ani și 5 luni a plecat voluntar de la locuința părinților ei, vecinii apelantului și nu a mai revenit.\n\nLa momentul plecării, minora purta un tricou galben, pantaloni lungi de culoare negru, fiind desculță.\n\nPersoanele care dețin informații utile cu privire la minora dispărută sunt rugate să apeleze numărul unic de urgență 112 sau să anunțe cea mai apropiată unitate de poliție.",
  "metadata": {
    "original_file": "Ora_De_Dolj_0050.html"
  }
}