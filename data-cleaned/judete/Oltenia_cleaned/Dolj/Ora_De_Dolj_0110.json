{
  "title": "Dolj: Primaria Catane, sancţionată cu 20.000 de lei de Garda de Mediu pentru gestionarea incorectă a problemei deșeurilor",
  "content": "Primaria comunei doljene Catane a fost amendata de Garda de Mediu cu 20.000 de lei pentru încălcarea prevederilor din OUG 92/2021 privind regimul deșeurilor.\n\n”Comisarii Gărzii Naționale de Mediu-Comisariatul Județean Dolj au demarat în luna august controalele tematice planificate pentru verificarea stării de salubrizare a localităților, conform PNGD.\n\nÎn acest sens, comisarii urmăresc aspecte ce privesc identificarea UAT-urilor care nu beneficiază de servicii de salubrizare, gradul de acoperire cu servicii de salubrizare, asigurarea și respectarea programelor de colectare separată, cel puțin pentru deșeurile de hârtie, metal, sticlă, plastic din deșeurile municipale, dar și atingerea nivelului de pregătire pentru reutilizare și reciclare.\n\nControalele au demarat luna aceasta și vor continua până la finalul anului, pentru verificarea tuturor UAT-urilor din județul Dolj. Primele inspecții au avut loc deja și pentru încălcarea prevederilor din OUG 92/2021 privind regimul deșeurilor, UAT Catane a fost amendată cu 20.000 de lei. Astfel de inspecții se vor desfășura în continuare, iar comisarii GNM-CJ Dolj se vor asigura că legislația de mediu în vigoare este respectată cu strictețe!”",
  "metadata": {
    "original_file": "Ora_De_Dolj_0110.html"
  }
}