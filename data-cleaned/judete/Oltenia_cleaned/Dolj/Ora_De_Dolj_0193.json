{
  "title": "Craiova: Termo Urban începe probele la cald pentru furnizarea căldurii",
  "content": "Termo Urban Craiova, societatea care asigură distribuția agentului termic în Craiova, anunţata ca va incepe probele la cald.\n\n”Furnizarea agentului termic pentru încălzire va fi făcută în momentul în care temperaturile medii se vor încadra în limitele prevăzute de art. 117 din H.G. nr. 425/20.07.1994, modificat prin H.G. nr. 337/ 16.05.2018, respectiv după „înregistrarea, timp de 3 zile consecutiv, între orele 20.00-6.00, a unor valori medii zilnice ale temperaturii aerului exterior de +10º C sau mai mici”.\n\nAcţiunea se derulează progresiv, având în vedere dimensiunile sistemului de termoficare şi numărul mare al consumatorilor.\n\nProbele la cald se vor desfăşura astfel încât, pe măsură ce temperatura exterioară scade, toţi consumatorii să beneficieze în condiţii normale de furnizarea agentului termic pentru încălzire în regim non stop.\n\nDispeceratul Termo Urban Craiova SRL și echipele de intervenție funcționează în regim permanent pentru soluționarea oricăror probleme apărute în teren. Pentru informații suplimentare, cetățenii Municipiului Craiova au la dispoziție numărul de telefon: 0351 914 , 24/24h.”",
  "metadata": {
    "original_file": "Ora_De_Dolj_0193.html"
  }
}