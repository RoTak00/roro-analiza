{
  "title": "Dolj: Problema aprovizionării cu materialele necesare tipăririi cărților de identitate, rezolvată",
  "content": "A fost rezolvata p roblema aprovizionării cu materialele necesare tipăririi cărților de identitate, anunta Marin Stănică, directorul executiv al D.P.C.E.P.Dolj.\n\nÎncepând de luni 19.04.2021, persoanele care au depus cereri de eliberare cărți de identitate anterior datei de 01.04.2021, își pot ridica în sfârșit actul de identitate de la ghișeele serviciilor publice comunitare de evidență a persoanelor, la care au depus cererea.\n\nProblema aprovizionării cu materialele necesare tipăririi cărților de identitate a fost rezolvată iar soluționarea cererilor de eliberare acte de identitate, va reintra în normalitate începând cu săptămâna viitoare, fără ca persoanele să mai fie nevoite să aducă documente justificative în susținerea cererii.\n\nFolosim acest prilej pentru a-i informa pe toți cei care domiciliază în județul Dolj, că pentru situații deosebite care necesită urgentarea eliberării cărții de identitate, cererea poate fi depusă și la ghișeele Direcției Publice Comunitare de Evidență a Persoanelor Dolj care funcționează la etajul clădirii Centrului Comercial ,,Auchan”, din Craiova-str. Calea Severinului, zilnic între orele 08.30-15.30 iar joia, programul este prelungit până la orele 19.00.",
  "metadata": {
    "original_file": "Ora_De_Dolj_0347.html"
  }
}