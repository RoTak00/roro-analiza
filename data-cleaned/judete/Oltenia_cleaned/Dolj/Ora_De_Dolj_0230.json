{
  "title": "Cod galben de furtuni și ploi torențiale",
  "content": "Toată țara se află sub cod galben de instabilitate atmosferică temporar accentuată și cantități de apă însemnate, de vineri, 10 iunie, de la ora 14.00, pana duminica, ora 22.00.\n\nPotrivitt ANM, in intervalul menționat, în sudul țării și la munte va ploua însemnat cantitativ şi vor fi pe alocuri şi manifestări de instabilitate atmosferică. În Moldova, Transilvania, Maramureș și local în Crișana și Banat, îndeosebi în timpul după-amiezelor, vor fi perioade cu instabilitate atmosferică accentuată, ce se va concretiza prin averse torenţiale, însoțite de descărcări electrice, intensificări ale vântului și pe alocuri vijelii şi grindină. \n\n În intervale scurte de timp sau prin acumulare, cantitățile de apă vor depăși 20…30 l/mp și pe arii restrânse, mai ales în zonele de deal și de munte și în extremitatea de sud a țării, 40…60 l/mp.",
  "metadata": {
    "original_file": "Ora_De_Dolj_0230.html"
  }
}