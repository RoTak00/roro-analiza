{
  "title": "ISJ Dolj: 9,25% dintre absolventii de clasa a VIII-a nu s-au prezentat la prima proba a Evaluării Naționale",
  "content": "La nivelul județului Dolj au fost prezenți 3353 candidați. Nu s-au prezentat la examen 9,25% dintre cei 3695 candidați înscriși.\n\nMenționăm că nu s-au înregistrat incidente și nu au fost elevi eliminați pentru tentativă de fraudă.\n\nSubiectul și baremul de corectare pentru proba de Limba și literatura română au fost publicate de către Centrul Național de Politici și Evaluare în Educație, pe site-ul subiecte.edu.ro, la ora 15.00.\n\nPrimele rezultate vor fi afișate marți, 29 iunie, până la ora 14:00 (în centrele de examen).\n\nComunicarea rezultatelor obținute se face anonimizat, atât în centrele de examen, cât și pe site-ul evaluare.edu.ro, respectându-se Regulamentul general privind protecția datelor personale. Mai exact, vor fi utilizate coduri individuale care înlocuiesc numele și prenumele candidaților și care au fost distribuite candidaților, pe bază de semnătură de primire, la prima probă susținută.",
  "metadata": {
    "original_file": "Ora_De_Dolj_0324.html"
  }
}