{
  "title": "Ford Otosan înregistrează o nouă creștere ca urmare a accelerării fabricației celor două modele Courier",
  "content": "Industria auto românească se află în plină tranziție a producției de automobile, în cele două uzine din România. În timp ce la Craiova noile modele Courier introduse în fabricație au dus producția la un nivel fără precedent, la Mioveni schimbarea generațiilor Duster și cererea scăzută de automobile din piață au menținut o scădere ușoară a producției, potrivit datelor analizate de Profit.ro.\n\nRomânia a produs în luna martie 53.696 autoturisme, ceea ce înseamnă că volumul a scăzut comparativ cu martie 2023, cu -3,12%, adică aproape 2000 de autovehicule în minus.\n\nRezultatul negativ a fost generat de Dacia, care a avut în cea de-a treia lună a anului o scădere mare, de 19,7%. Situația are la origine scăderea producției Duster 2, care a ajuns la finalul vieții și urmează să iasă complet din producție în luna iunie, în timp ce Duster 3 se asamblează deocamdată în volume mai mici, până când ritmul de fabricație va ajunge la nivelul normal.\n\nPe de altă parte, scăderea mare a pieței interne, în care Dacia are o contă considerabilă (circa 30%) a determinat cel mai probabil fabrica să reducă producția pentru unele modele. Pentru Dacia este a doua lună de scădere din acest an, astfel că după primul trimestru, volumul produs este de 90.197 unități, mai mic cu 3,3% față de trimestrul 1 din 2023. \n\n De asemenea, la Craiova, Ford Otosan înregistrează o nouă creștere ca urmare a accelerării fabricației celor două modele Courier. informeaza profit.ro.",
  "metadata": {
    "original_file": "Ora_De_Dolj_0072.html"
  }
}