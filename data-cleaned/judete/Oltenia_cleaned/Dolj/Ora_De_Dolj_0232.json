{
  "title": "Astăzi au inceput lucrările la Centura de Sud a Craiovei",
  "content": "La aproximativ 6 luni de la semnarea contractului de executia, astazi au demarat lucrările la Centura de Sud a Craiovei.\n\nNoua centură va face legătura între trei drumuri naționale și va reduce considerabil traficul de autovehicule din zona Calafat, Bechet și Drobeta-Turnu Severin înspre Caracal – Alexandria – București.\n\nDe astăzi, lucrările au început din dreptul localității Podari, cu decopertarea pământul. Utilajele sunt în teren și în 15 luni, acest obiectiv va putea fi dat în folosință.\n\nContractul include construcția unui drum nou în lungime de 10 km, două parcări, două pasaje peste calea ferată, un pod peste canalul de ape uzate, două intersecții giratorii la nivel cu DN 55 și DN 56 și o bretea de acces pentru legătura cu DN 6, în sensul giratoriu existent.",
  "metadata": {
    "original_file": "Ora_De_Dolj_0232.html"
  }
}