{
  "title": "Craiova: Restricții de circulație la partida UNIVERSITATEA CRAIOVA şi FCSB",
  "content": "Primăria Municipiului Craiova anunţă că pentru desfăşurarea partidei de fotbal dintre echipele UNIVERSITATEA CRAIOVA şi FCSB, care va avea loc, în ziua de 28.01.2024, pe Stadionul Ion Oblemenco, vor fi instituite restricții de circulație pe mai multe sectoare de drum.\n\nAstfel, în ziua de 28.01.2024, intervalul orar 18:00 – 22:45, se va restricţiona circulaţia rutieră după cum urmeză:\n\n– bld. Ilie Balaci, tronsonul cuprins între intersecţia cu bld. 1 Mai şi str. Gheorghe Bibescu până la intersecţia cu str. Râului;\n\nTraficul rutier, în zona şi perioada menţionate, va fi deviat pe arterele adiacente.\n\nPe timpul desfășurării partidei de fotbal, între orele 20:00 – 22:00, circulația vehiculelor și a pietonilor în zona stadionului Ion Oblemenco se va desfășura normal.\n\nAccesul în zona restricţionată va fi permis pentru autovehiculele cu regim de circulaţie prioritară, pentru autovehiculele care deţin un tichet de acces valabil, pentru riveranii care nu au alt acces către proprietate, pentru vehiculele care transportă persoane cu dizabilități, precum şi pentru autovehiculele televiziunilor care vor transmite evenimentul.\n\nSolicităm conducătorilor auto să circule cu atenţie şi să se conformeze semnalizărilor rutiere ce vor fi instituite.",
  "metadata": {
    "original_file": "Ora_De_Dolj_0087.html"
  }
}