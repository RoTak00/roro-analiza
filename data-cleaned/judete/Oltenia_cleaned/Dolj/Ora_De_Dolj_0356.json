{
  "title": "Dolj: Documentele unei primarii au fost aruncate la gunoi",
  "content": "Documente oficiale apartinand unei primarii din Dolj, mai exact primariei comunei Bucovat, au fost gasite pe malul raului Jiu. Potrivit politistilor doljeni, documentele dateaza din perioada 20022-2010.\n\n„La fața locului s-au deplasat polițiștii secției precum și un polițist din cadrul Serviciul Criminalistic Dolj care au stabilit faptul că documentele datează din perioada 2002-2010, fiind ridicate în vederea stabilirii situației de fapt. De asemenea, au fost sesizați și reprezentanți ai Gărzii de Mediu, cu privire la modul de depozitare a deșeurilor menajere, precum şi reprezentaţi ai autorităţii competente cu supravegherea prelucrarii datelor cu caracter personal”, a declarat purtătorul de cuvânt al IPJ Dolj.",
  "metadata": {
    "original_file": "Ora_De_Dolj_0356.html"
  }
}