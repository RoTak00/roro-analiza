{
  "title": "Dolj: Băiat de 10 ani, dat dispărut",
  "content": "Un minor de 10 ani din comuna Călăraşi, judeţul Dolj, este căutat de poliţişti, jandarmi şi voluntari din localitate, după ce joi a plecat de acasă la joacă, cu bicicleta, şi nu s-a mai întors.\n\n”În noaptea de 15 iulie, poliţiştii din cadrul Poliţiei oraşului Dăbuleni au fost sesizaţi prin apel de urgenţă 112, de un bărbat de 35 de ani, din comuna Călăraşi, cu privire la faptul că, în cursul zilei de 14 iulie, ora 14,00, fiul său Velcea Adrian Ionuţ, de 10 ani, a plecat cu bicicleta pentru a se juca cu alţi copii şi nu a mai revenit la domiciliu. Semnalmente: înălţime 1,50 m, aproximativ 30 de kg, părul negru, tuns scurt. La momentul plecării de la domiciliu era îmbrăcat în pantaloni scurţi de culoare închisă, tricou roşu, iar în picioare purta pantofi sport de culoare albă”, transmite IPJ Dolj.",
  "metadata": {
    "original_file": "Ora_De_Dolj_0213.html"
  }
}