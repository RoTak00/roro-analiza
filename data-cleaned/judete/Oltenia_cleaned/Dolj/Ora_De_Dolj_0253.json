{
  "title": "Dolj: Reţinut după ce a încercat să violeze o femeie de 83 de ani",
  "content": "Un bărbat de 54 de ani a fost reţinut de politistii doljeni, după ce a încercat să violeze o femeie de 83 de ani.\n\nIn cursul zilei de 7 februarie 2022, polițiștii Secției 12 Poliție Rurală Daneți au fost sesizați, prin SNUAU 112, de un bărbat din comuna Dobrești, cu privire la faptul că un bărbat de 54 de ani, din localitate, ar fi pătruns în curtea locuinței vecinei sale, o femeie de 83 de ani și a încercat să o violeze. La fata locului s-au deplasat polițiști din cadrul Secției 12 Poliție Rurală Daneți și Poliţiei Oraşului Bechet care l-au surprins pe bărbatul de 54 ani în locuința femeii.\n\nÎn urma verificărilor efectuate de polițiști, s-a stabilit faptul că bărbatul ar fi pătruns fără drept în curtea și locuința bătrânei, unde, prin amenințarea cu un obiect contondent ar fi încercat să o constrângă pe aceasta să întrețină raporturi sexuale împotriva voinței sale. În baza probatoriului administrat, la data de 08 februarie a.c., bărbatul a fost reținut pentru 24 de ore sub aspectul săvârșirii infracțiunilor de violare de domiciliu și tentativă de viol, acesta fiind introdus în Centru de Reținere și Arestare Preventivă din cadrul Inspectoratului de Poliție Județean Dolj. Bărbatul va fi prezentat astăzi Parchetului de pe lângă Judecătoria Craiova cu propuneri corespunzătoare”, transmite IPJ Dolj.",
  "metadata": {
    "original_file": "Ora_De_Dolj_0253.html"
  }
}