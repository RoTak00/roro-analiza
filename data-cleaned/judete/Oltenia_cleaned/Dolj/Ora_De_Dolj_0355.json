{
  "title": "Nicolae Giugea, PNL: Este proiectul pentru care m-am luptat încă din mandatul trecut. se va semna contractul pentru începerea lucrărilor pentru reabilitarea Colegiului Național Carol I",
  "content": "Deputatul PNL, Nicolae Giugea, anunta ca marti se va semna contractul pentru începerea lucrărilor pentru reabilitarea Colegiului Național Carol I.\n\n”Este proiectul pentru care m-am luptat încă din mandatul trecut. Cât timp am fost în opozție, la fiecare proiect de buget ceream bani pentru Carol I și arătam și sursa de finațare. De fiecare dată cei de la PSD, inclusiv parlamentarii de Dolj, votau împotrivă. \n\n Când la Palatul Victoria a venit Guvernul Orban, am reușit să impun această investiție în programul de guvernare. Au fost emise toate avizele care lipseau și investiția a intrat pe lista de priorități.\n\nGuvernul Câțu a menținut această prioritate, licitația a fost organizată și s-a desfășurat în condiții normale, iar mâine contractul se va semna.\n\nAm făcut un calcul. Din 1990 până acum, Doljul a avut aproximativ 120 de parlamentari. Dacă fiecare dintre ei și-ar fi ales un obiectiv și ar fi urmărit ca acesta să fie realizat, cred că județul nostru arăta cu totul altfel”.",
  "metadata": {
    "original_file": "Ora_De_Dolj_0355.html"
  }
}