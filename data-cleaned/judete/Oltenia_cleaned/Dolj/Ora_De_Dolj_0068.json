{
  "title": "Pericol de inundații in Dolj",
  "content": "Hidrologii au instituit miercuri o atenţionare hidro Cod galben de viituri pe râuri din mai multe bazine hidrografice, care va fi în vigoare până joi dimineaţa, transmite Agerpres.\n\nPotrivit Institutului Naţional de Hidrologie şi Gospodărire a Apelor (INHGA), până joi, la ora 8:00, vor fi afectate anumite sectoare de râuri din bazinele hidrografice: Someşul Mic (judeţele: Bihor şi Cluj), Someş (judeţele: Cluj, Sălaj şi Maramureş), Crasna (judeţele: Sălaj şi Satu Mare), Crişul Repede (judeţele: Cluj şi Bihor), Crişul Negru (judeţul Bihor), Crişul Alb (judeţele: Hunedoara şi Arad), Arieş (judeţele: Alba şi Cluj), Mureş (judeţele: Alba, Cluj,\n\nSibiu şi Hunedoara), Timiş (judeţul Caraş Severin), Bârzava, Nera (judeţul Caraş Severin), Cerna (judeţele: Gorj şi Caraş Severin), Dunăre (judeţele: Dolj, Mehedinţi şi Caraş Severin), Desnăţui (judeţele: Mehedinţi şi Dolj), Jiu, Gilort (judeţul Gorj), Motru (judeţele: Gorj şi Mehedinţi), Jiu (judeţele: Mehedinţi şi Dolj), Olt (judeţele: Sibiu, Vâlcea şi Argeş), Olteţ (judeţele: Gorj şi Vâlcea), Argeş, Dâmboviţa (judeţele: Argeş şi Dâmboviţa), Ialomiţa (judeţele: Dâmboviţa şi Prahova) şi Prahova (judeţul Prahova).\n\nAtenţionarea hidrologică vizează în principal fenomenele de scurgeri importante pe versanţi, torenţi şi pâraie, viituri rapide pe râurile mici cu posibile efecte de inundaţii locale, care se pot produce cu probabilitate şi intensitate mai mare pe unele râuri mici din judeţele: Gorj, Mehedinţi şi Vâlcea.\n\n„Recomandăm populaţiei vigilenţă sporită în cazul desfăşurării unor activităţi expuse la inundaţii”, precizează specialiştii INHGA.",
  "metadata": {
    "original_file": "Ora_De_Dolj_0068.html"
  }
}