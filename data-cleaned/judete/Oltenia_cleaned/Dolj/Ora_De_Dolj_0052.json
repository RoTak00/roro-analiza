{
  "title": "Grav accident pe soseaua de centura a Craiovei: Un bărbat a murit, iar o femeie a fost rănită grav",
  "content": "Un bărbat a murit, iar o femeie a fost rănită într-un accident pe Centura de Nord a Craiovei! La data de 27 mai a.c., ora 13.05, Inspectoratul de Poliție Județean Dolj a fost sesizat cu privire la producerea unui eveniment rutier pe D.N. 65 F – Centura de Nord a Craiovei.\n\nLa fața locului s-au deplasat polițiști din cadrul Serviciului Rutier Dolj care au constatat faptul că o femeie, de 56 ani, din oraşul Piatra-Olt, judeţul Olt, în timp ce conducea un autoturism pe D.N. 65 F, la intersecţia cu strada Aviatorilor, din cauze ce urmează a fi stabilite în urma cercetărilor, nu s-ar fi asigurat corespunzător la schimbarea direcţiei de deplasare, către stânga, fiind acroşată de un ansablu de vehicule(TIR) ce circula din sens opus, condus de un bărbat de 46 de ani, cetăţean croat.\n\nÎn urma evenimentului, un bărbat de 58 de ani, din oraşul Piatra-Olt, judeţul Olt, pasager în autoturism, a decedat, iar femeia a fost rănită.\n\nÎn continuare, polițiștii desfășoară activități pentru stabilirea tuturor împrejurărilor în care a avut loc evenimentul, fiind întocmit dosar penal sub aspectul săvârșirii infracțiunilor de ucidere din culpă și vătămare corporală din culpă.",
  "metadata": {
    "original_file": "Ora_De_Dolj_0052.html"
  }
}