{
  "title": "Accident mortal în Craiova",
  "content": "Accident mortal în Craiova! Un bărbat, de 76 de ani, din Craiova, a fost accidentat mortal de o autoutilitară, după ce ce s-ar fi angajat în traversarea străzii, potrivit cronicaolteniei.ro.\n\nÎn dimineaţa zilei de 4 decembrie a.c., Inspectoratul de Poliție Județean Dolj a fost sesizat cu privire la producerea unui eveniment rutier pe bulevardul Tineretului, din municipiul Craiova.\n\nLa fața locului s-au deplasat polițiști din cadrul Biroului Rutier Craiova care au stabilit că un tânăr în vârstă de 24 de ani, din judeţul Dâmboviţa, în timp ce conducea o autoutilitară pe bulevardul Tineretului, la intersecţia cu bulevardul Oltenia, ar fi surprins şi accidentat mortal un bărbat, de 76 de ani, din municipiul Craiova, ce s-ar fi angajat în traversarea străzii.\n\nÎn cauză, poliţiştii au întocmit dosar penal sub aspectul săvârşirii infracțiunii de ucidere din culpă, iar cercetările sunt continuate pentru stabilirea cu exactitate a împrejurărilor în care s-a produs accidentul.",
  "metadata": {
    "original_file": "Ora_De_Dolj_0010.html"
  }
}