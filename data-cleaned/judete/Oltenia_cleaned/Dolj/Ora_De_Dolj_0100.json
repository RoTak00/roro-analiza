{
  "title": "Dolj: Tânăr cercetat pentru conducerea autoturismului sub influența drogurilor",
  "content": "Un tânăr de 34 de ani, din comuna Podari, Dolj, a fost depistat la volan după ce ar fi consumat substanțe psihoactive.\n\nÎn dimineaţa zilei de 16 octombrie a.c., ora 08.50, poliţişti din cadrul Biroului Rutier Craiova au depistat un tânăr de 34 de ani, din comuna Podari, în timp ce conducea un autoturism pe strada Banu Stepan, din municipiul Craiova.\n\nÎn urma testării cu aparatul din dotare, au reieșit indicii cu privire la posibila prezență a substanțelor psihoactive.\n\nMenționăm că acestea nu reprezintă probă în cadrul dosarului penal, persoana fiind condusă la o unitate medicală, pentru recoltarea de probe biologice, în vederea stabilirii cu exactitate a consumului unor substanțe interzise.\n\nÎn cauză, a fost întocmit dosar penal sub aspectul săvârșirii infracțiunii de conducerea unui vehicul sub influența alcoolului sau a altor substanțe.",
  "metadata": {
    "original_file": "Ora_De_Dolj_0100.html"
  }
}