{
  "title": "Craiova: Restricții de circulație pentru Ziua Națională",
  "content": "Cu ocazia desfășurării manifestărilor dedicate celebrării Zilei Naționale a României, Primăria Municipiului Craiova anunță că, în data de 01.12.2024, in tervalul orar 08:00 – 13:00, se va închide circulația rutieră pe următoarele străzi:\n\nstr. A.I. Cuza, tronsonul cuprins între intersecţia cu str. Unirii şi intersecţia cu str. Arieş;\n\nstr. Unirii, tronsonul cuprins între km. 0 şi intersecţia cu str. A.I. Cuza;\n\nstr. Mihai Viteazul, tronsonul cuprins între intersecţia cu str. Unirii şi intersecţia cu str. Ion Maiorescu.\n\nAccesul în zona restricţionată va fi permis pentru autovehiculele cu regim prioritar, pentru riveranii care nu au alt acces către proprietate, precum şi pentru vehiculele care transportă persoane cu dizabilități.\n\nTraficul rutier, în zona şi perioada menţionate, va fi deviat pe arterele adiacente.",
  "metadata": {
    "original_file": "Ora_De_Dolj_0014.html"
  }
}