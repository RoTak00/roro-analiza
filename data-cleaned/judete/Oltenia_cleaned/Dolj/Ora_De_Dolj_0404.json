{
  "title": "Stefan Stoica, candidat PNL Dolj la Camera Deputatilor: Lucrările la Drumul Expres Craiova-Piteşti avansează în ritm susţinut",
  "content": "Guvernul PNL a demarat marile proiecte ale judeţului Dolj pe care le va duce la bun sfârşit. Lucrările la Drumul Expres Craiova – Piteşti avansează într-un ritm extrem de susţinut. În curând, 70% din Tronsonul 2, care face legătura între limita judeţelor Dolj şi Olt şi municipiul Slatina, va fi asfaltat.\n\nAm fost astăzi pe şantier, alături de premierul României, Ludovic Orban, preşedintele PNL, care a verificat modul în care se desfăşoară lucrările pe acest tronson.\n\nPodul peste Olt, care este un proiect spectaculos, este în faza de tablier metalic. Mai mult ca sigur, acest tronson va fi gata înainte de termenul prevăzut în contract. Şi pe primul tronson (Craiova – Robăneşti) se lucrează susţinut. De asemenea, au fost semnate şi contractele pentru proiectarea şi execuţia tronsoanelor 3 şi 4, care au în total 64 km. \n\n În urmă cu un an, ne-am propus să dezvoltăm Doljul şi ne ţinem de cuvânt.\n\nPNL are cel mai bun şi mai consistent program. Garanţie în acest sens stau investiţiile făcute de\n\nGuvernul PNL în 2020, o perioadă dificilă, atât pentru România, cât şi pentru întreaga omenire, din cauza crizei sanitare. Volumul investiţiilor făcute de PNL într-un an este peste tot ceea ce a făcut PSD în ultima guvernare. România are nevoie de dezvoltare. PNL înseamnă dezvoltare rapidă, reală, în comparaţie cu înapoierea oferită de PSD. \n\n Ştefan Stoica \n\n Preşedintele PNL Dojl",
  "metadata": {
    "original_file": "Ora_De_Dolj_0404.html"
  }
}