{
  "title": "Dolj: Pârâul Argetoaia este decolmatat în zona Scaești",
  "content": "Administrația Bazinală de Ape Jiu – prin Sistemul de Gospodărire a Apelor Dolj a realizat în acest an prin forțe proprii, cu utilajele din dotare, mai multe lucrări de întreținere și reparații, printre care și decolmatarea pârâului Argetoaia.\n\nSăptămâna aceasta, specialiștii Sistemului de Gospodărire a Apelor Dolj au demarat lucrările de decolmatare a pârâului Argetoaia, în localitatea Scăești.\n\nLucrarea se realizează pe o lungime de 600 de metri, volumul de terasamante fiind de 1200 mc. Scopul acesteia este de a corecta secțiunea albiei și de a asigurara parametri de scurgere la ape mari. Decolmatarea pârâului Argetoaia se face prin forțe propria,cu resursa umană și cu utilajele din dotarea S.G.A. Dolj.\n\nDe reținut este rolul deosebit pe care il au salubrizările și igienizările cursurilor de apă, mai ales în zona podurilor și podețelor unde prin depozitarea de gunoaie și resturi menajare din gospodăriile populației se obturează secțiunile de scurgere, iar materialele în suspensie și aluvionare creează dopuri făcând ca apa să deverseze peste coronamentul digurilor modificându-le caracteristicile tehnice și funcționale.",
  "metadata": {
    "original_file": "Ora_De_Dolj_0203.html"
  }
}