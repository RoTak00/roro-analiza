{
  "title": "Craiovean prins cu 80.000 de ţigări de contrabanda",
  "content": "În cursul zilei de 24 noiembrie a.c., poliţiştii specializați din cadrul Serviciului de Investigare a Criminalităţii Economice au desfășurat o acțiune pe linia combaterii comercializării ilegale a țigaretelor, produselor din tutun și a altor produse accizabile.\n\nAstfel, împreună cu politiști din cadrul Serviciului Rutier, în municipiul Craiova, a fost oprit un autoturism condus de un bărbat, de 46 de ani, din localitate.\n\nLa controlul efectuat în interiorul autoturismului, au fost identificate opt baxuri cu 4.000 de pachete (80.000 de țigarete), de diverse mărci, nemarcate fiscal.\n\nÎntreaga cantitate de ţigarete și autoturismul au fost indisponibilizate de poliţişti, în vederea continuării cercetărilor.\n\nTotodată, bărbatul a fost condus la sediul Inspectoratului de Poliție Județean Dolj pentru audieri, iar, în urma probatorului administrat, sub coordonarea procurorului de caz din cadrul Parchetului de pe lângă Judecătoria Craiova a fost dispusă reținerea acestuia, pentru 24 de ore, sub aspectul săvârșirii infracțiunii de contrabandă.\n\nÎn cursul zilei de mâine, 25 noiembrie, bărbatul va fi prezentat Parchetului de pe lângă Judecătoria Craiova, în vederea dispunerii unei măsuri preventive.\n\nFacem precizarea că, pe întreg parcursul procesului penal, persoanele cercetate beneficiază de drepturile și garanțiile procesuale prevăzute de Codul de Procedură Penală, precum și de prezumția de nevinovăție.",
  "metadata": {
    "original_file": "Ora_De_Dolj_0015.html"
  }
}