{
  "title": "Sărbătoare vineri la Calafat, dedicată Zilei Naționale a României",
  "content": "Centrul Judeţean pentru Conservarea şi Promovarea Culturii Tradiţionale sărbătorește Marea Unire de la 1 Decembrie 1918 la Calafat, alături de Școala Gimnazială „Constantin Gerotă“, Liceul Tehnologic „Ștefan Milcu“, Liceul Teoretic ,,Gheorghe Vasilichi“ din comuna Cetate, Liceul Teoretic „George Șt. Marincu“ Poiana Mare și de Palatul Copiilor Craiova – Structura Calafat.\n\nMomentul istoric de la 1 Decembrie 1918 va fi celebrat vineri, 29 noiembrie 2024, de la ora 10:00, la Școala Gimnazială „Constantin Gerotă“ Calafat, sub genericul „Istoria națională prin valori culturale și tradiții românești“ .\n\nElevi, profesori, părinți și bunici se reunesc pentru a sărbători Ziua Națională a României prin momente artistice, expoziție de obiecte tradiționale și o masă „Dolju-n bucate“ .\n\nȘi această activitate este înscrisă în calendarul evenimentelor din parteneriatul educațional „Istoria Națională prin valori culturale și tradiții românești“ prin care profesorii doresc le cultive copiilor sentimente de mândrie şi preţuire a istoriei neamului românesc, să îi ajute să descopere valori morale ale poporului ca dragostea de ţară, integritatea, eroismul, bunătatea.",
  "metadata": {
    "original_file": "Ora_De_Dolj_0012.html"
  }
}