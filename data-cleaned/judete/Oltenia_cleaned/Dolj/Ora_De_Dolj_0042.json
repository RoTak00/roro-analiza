{
  "title": "O nouă tentativă de fraudare a alegerilor în Dobrotești",
  "content": "În comuna Dobrotești s-a înregistrat o nouă încălcare a regulilor procesului electoral. Reprezentanții partidelor PSD și AUR s-au deplasat cu urna mobilă la o persoană din comună. Din filmarea alăturată se vede clar cum unul dintre membrii secției de votare exercită votul în locul persoanei respective prin aplicarea ștampilei în mod nemijlocit.\n\nAceasta reprezintă o încălcare flagrantă atât a legislației electorale, cât și a Codului Penal, privind frauda la vot. Partidul Național Liberal (PNL) a reacționat ferm și a sesizat organele competente în legătură cu acest caz.\n\nPartidul Național Liberal va continua să monitorizeze atent procesul electoral și să împiedice orice tentativă de fraudare a votului în județul Dolj. Ne angajăm să protejăm integritatea și corectitudinea alegerilor, asigurându-ne că fiecare vot este exprimat în mod liber și conform legii.",
  "metadata": {
    "original_file": "Ora_De_Dolj_0042.html"
  }
}