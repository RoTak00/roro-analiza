{
  "title": "Stefan Stoica, presedintele PNL Dolj: Domnul Nicolae Ciucă deschide lista PNL Dolj pentru Senat",
  "content": "Ministrul Apărării, Nicolae Ciucă a anuntat ca s-a înscris în PNL și va candida pe listele PNL Dolj la Senat. Decizia a fost luată duminică în Biroul Politic Național al liberalilor.\n\n“Am luat decizia, împreună cu premierul Ludovic Orban, să devin membru al Partidului Naţional Liberal şi să candidez pe listele partidului la filiala Dolj. Am considerat că este fair-play şi faţă de statutul meu de fost militar, am aşteptat un an, a trecut un an şi este un pas important. Nu am făcut politică, nu ştiu foarte multe lucruri despre ceea ce înseamnă să faci politică cu adevărat, în schimb sunt în măsură să fac lucruri aşa cum am făcut în cariera mea de militar”, a declarat, duminică, Nicolae Ciucă.\n\n”Mă bucură decizia domnului ministru Ciucă de a se alătura Partidului Național Liberal și faptul că a ales să se alăture organizației noastre, acesta urmând să și deschidă lista PNL Dolj pentru SENAT”, a declarat Stefan Stoica, presedintele PNL Dolj.",
  "metadata": {
    "original_file": "Ora_De_Dolj_0475.html"
  }
}