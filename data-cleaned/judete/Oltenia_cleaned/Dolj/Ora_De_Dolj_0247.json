{
  "title": "Tineretul Național Liberal solicita demisia primarului Ion Vizitiu din comuna Breasta",
  "content": "”Tineretul Național Liberal condamnă cu fermitate atacul agresiv îndreptat împotriva membrilor organizației noastre Doru Câplea – președinte TNL Dolj și Bianca Epure – președinte TNL Craiova.\n\nSolicităm demisia de îndată a primarului Ion Vizitiu din comuna Breasta, județul Dolj, care a dovedit că nu poate gestiona pe cale amiabilă diferențele de opinie cu privire la problemele comunității.\n\nRecurgerea la acte de violență împotriva a doi tineri implicați în găsirea de soluții pentru comunitate nu poate fi tolerată în nici o circumstanță. Indiferent de situație, dreptatea nu se obține cu pumnul. În calitate de edil ai unei comunități, dacă nu ai capacitatea de a colabora colegial cu reprezentanții partidelor politice și de a nu recurge la atacuri violente, mai bine pleci acasă.\n\nSuntem alături de colegii noștri. Avem încredere că justiția va lua măsurie legale care se impun și că va face dreptate.”",
  "metadata": {
    "original_file": "Ora_De_Dolj_0247.html"
  }
}