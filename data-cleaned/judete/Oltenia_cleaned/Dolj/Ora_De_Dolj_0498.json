{
  "title": "PNL Dolj: PSD, mită electorală la Coșoveni!",
  "content": "La Cosoveni, disperarea social democraților a atins cote maxime. Consilierul local si totodata, candidat PSD pentru Consiliul Local, Brânzan Cosmin, a fost surprins, în această dimineață în timp ce dădea mită pentru a obține voturi.\n\n„Astfel de practici trebuie să înceteze odată pentru totdeauna. Alegerile trebuie câștigate sau pierdute la urne în funcție de opțiunile politice, nu din cauza unor astfel de practici ilicite”, a declarat Ștefan Stoica, președintele PNL Dolj. \n\n Solicităm autorităților competente să ia masuri urgente pentru stoparea unor astfel de practici.\n\nMenționăm că Partidul Național Liberal a depus plângere penală la poliție. \n\n PNL Dolj își exprimă indignarea față de comportamentul PSD care în mod constant dovedește că nu are respect față de lege și față de cetățeni, dorind să vicieze scrutinul electoral.\n\nPNL Dolj nu va tolera nicio abatere de la lege și își asumă să apere dreptul cetățenilor de a participa la alegeri libere și corecte.",
  "metadata": {
    "original_file": "Ora_De_Dolj_0498.html"
  }
}