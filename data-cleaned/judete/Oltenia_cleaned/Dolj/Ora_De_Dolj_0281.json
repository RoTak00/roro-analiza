{
  "title": "PMP Dolj: PMP deschide negocieri cu PNL",
  "content": "ANIȘOARA STĂNCULESCU, președinte PMP Dolj:”Am votat în Consiliul Național Executiv al partidului începerea negocierilor cu PNL în vederea construcției unui proiect politic comun”\n\nPMP Dolj consideră că deschiderea negocierilor PMP cu PNL este firească pentru \n\n consolidarea polului de centru-dreapta în România, liberal și popular.\n\n”Noi am pledat încă înainte de alegerile parlamentare din 2020 pentru \n\n compunerea unui Pol de dreapta în România. E bine ca forțele liberale, populare \n\n și conservatoare să fie într-o singură formulă politică, puternică.\n\nNu există incompatibilități doctrinare între PMP și PNL, ambele fiind de altfel, membre ale \n\n Partidului Popular European.”- precizează Anișoara Stănculescu, liderul PMP Dolj \n\n după ședința CN al PMP desfășurată la finele săptămânii la Sinaia.\n\nPMP aduce o zestre importantă în proiectul politic cu PNL. Peste 2500 de \n\n consilieri locali și județeni, primari, viceprimari, vicepreședinți de Consilii \n\n Județene, doi europarlamentari, o rețea extinsă de organizații locale, o \n\n infrastructură logistică semnificativă.\n\n”Noi, PMP avem oameni foarte valoroși atât la nivel național cât și la nivel local. \n\n E păcat ca acești oameni și proiectele lor să se irosească ori să stagneze. De aceea \n\n participarea la un proiect politic comun cu PNL ar pune în valoare acest potențial \n\n al nostru în favoarea țării și a comunităților locale”- a mai precizat liderul PMP \n\n Dolj, Anișoara Stănculescu. \n\n Negocierile PMP cu PNL vor avea loc în perioada imediat următoare și vor decide \n\n formula prin care cele două formațiuni vor lucra împreună.",
  "metadata": {
    "original_file": "Ora_De_Dolj_0281.html"
  }
}