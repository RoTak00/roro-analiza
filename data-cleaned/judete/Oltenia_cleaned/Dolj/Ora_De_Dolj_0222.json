{
  "title": "A murit Leluţ Vasilescu, unul dintre fondatorii formaţiei Compact",
  "content": "Unul dintre membrii fondatori ai formaţiei Compact, Leluţ Vasilescu, a murit, vineri. \n\n „Colegi de 40 de ani, am locuit 20 de ani în aceeaşi cameră, am cântat mii de spectacole împreună… acum simt un gol în suflet, dar sunt liniştit că a plecat într-o lume mai bună. Dragul meu prieten LELUŢ VASILESCU, drum bun!”, se arată într-o postare pe pagina de Facebook a „Compact B”.\n\nprimarul municipiului Câmpia Turzii, al cărui cetăţean de onoare a fost, a transmis un mesaj de condoleanţe.\n\n„Am aflat cu profundă tristeţe despre trecerea la cele veşnice a unui om extraordinar şi un muzician desăvârşit, prietenul meu, Leluţ Vasilescu. Membru fondator al trupei Compact, Leluţ Vasilescu a avut o carieră de succes şi o viaţă frumoasă de familie. În urma lui, rămân frumoasele melodii pe care generaţii întregi le-au fredonat şi de care ne vom bucura, cu nostalgie, în continuare! Cetăţean de onoare al Municipiului Câmpia Turzii, Leluţ Vasilescu a promovat, cu drag şi mândrie, oraşul în care s-a născut, iar pentru el, Câmpia Turzii era, mereu, locul unde revenea cu drag de fiecare dată”, se arată în mesajul primarului Dorin Lojigan.",
  "metadata": {
    "original_file": "Ora_De_Dolj_0222.html"
  }
}