{
  "title": "Craiova: Mica Unire, sarbatorita alături de artiști îndrăgiți ai Ansamblului Folcloric Maria Tănase",
  "content": "Craiovenii sunt așteptați marți, 24 ianuarie, să celebreze 164 de ani de la Mica Unire, alături de artiști îndrăgiți ai Ansamblului Folcloric Maria Tănase.\n\nCeremonialul militar religios va începe la ora 10.00, pe strada A.I. Cuza, în fața statuii domnitorului și va continua cu un spectacol oferit de Ansamblul Folcloric “Maria Tănase“ în compania artiștilor Constantin Enceanu, Marius Măgureanu, Cristian Bănățeanu și Marian Medregoniu, împreună cu formația de dansuri condusă de Ionel Garoafă.\n\nCraiova a fost unul dintre orașele care a avut o importanță însemnată în realizarea Unirii Principatelor Unite sub comanda lui Alexandru Ioan Cuza. „Trăiască Unirea!”, „Trăiască Vodă-Cuza!”. A fost bucurie mare” au fost câteva din uralele de bucurie care s-au auzit pe străzile Craiovei, fiind menționate și în rapoartele semnate, la acea vreme, de şeful Poliţiei Craiova, cât şi de Prefectul de Dolj.\n\nPentru a se putea organiza evenimentul din 24 ianuarie, circulația rutieră va fi restricționată marți, 24 ianuarie, pe strada A.I. Cuza, în intervalul orar 09.00 – 11.30.",
  "metadata": {
    "original_file": "Ora_De_Dolj_0182.html"
  }
}