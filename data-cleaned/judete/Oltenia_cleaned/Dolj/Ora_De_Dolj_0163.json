{
  "title": "Cămătari din Craiova, săltați și reținuți de DIICOT!",
  "content": "Procurorii Direcției de Investigare a Infracțiunilor de Criminalitate Organizată și Terorism – Serviciul Teritorial Craiova au dispus reținerea pentru o durată de 24 ore a trei inculpați, cercetați pentru săvârșirea infracțiunilor de constituirea unui grup infracţional organizat, şantaj și nerespectarea regimului armelor și munițiilor.\n\nPotriviit DIICOT, În cauză s-a reținut faptul că, începând cu luna martie 2023, pe raza municipiului Craiova a fost constituit un grup infracţional organizat structurat în scopul săvârşirii infracţiunii de șantaj. Membrii au acționat coordonat, în scopul recuperării unor sume de bani provenite din împrumuturi acordate cu dobândă, prin exercitarea de amenințări și acte de violență asupra persoanei vătămate.\n\nÎn urma perchezițiilor domiciliare efectuate în cauză, au fost descoperite și ridicate două arme ce necesită autorizare, precum și mai multe cartușe de calibrul 7,65 mm., toate deținute ilegal.\n\nLa datele de 07 și 10.04.2023, judecătorul de drepturi și libertăți din cadrul Tribunalul Dolj a dispus măsura arestului preventiv, pentru o perioadă de 30 de zile, față de cei trei inculpați. Activitățile judiciare au fost realizate împreună cu Brigada de Combatere a Criminalităţii Organizate Craiova. Acțiunea a beneficiat de sprijinul jandarmilor din cadrul Grupării Mobile de Jandarmi „Fraţii Buzeşti” Craiova.\n\nSuportul de specialitate a fost asigurat de către Direcția Operațiuni Speciale din cadrul Inspectoratului General al Poliţiei Române. Facem precizarea că pe parcursul întregului proces penal, persoanele cercetate beneficiază de drepturile și garanțiile procesuale prevăzute de Codul de procedură penală, precum și de prezumția de nevinovăție.",
  "metadata": {
    "original_file": "Ora_De_Dolj_0163.html"
  }
}