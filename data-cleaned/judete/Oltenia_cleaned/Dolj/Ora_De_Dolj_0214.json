{
  "title": "Tânărul care s-a înecat în Grecia sub privirile prietenilor este fiul primarului din localitatea doljeană Amărăştii de Jos",
  "content": "Un tânăr de 25 de ani, din județul Dolj, este căutat de peste două zile. Ultima oară, el a fost văzut în apă lângă o plajă din Lefkada, Grecia.\n\nRadu Dinu, în vârstă de 25 de ani, este fiul primarului din localitatea doljeană Amărăştii de Jos, iubea sportul şi îi plăcea mult să înoate. Anul acesta abia aştepta să-şi ia concediu şi să meargă împreună cu prietenii în Grecia. A ajuns în Lefkada duminică, 10 iulie. La scurt timp, însă, s-a întâmplat nenorocirea.",
  "metadata": {
    "original_file": "Ora_De_Dolj_0214.html"
  }
}