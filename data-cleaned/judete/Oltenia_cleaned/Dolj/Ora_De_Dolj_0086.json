{
  "title": "Craiova: Un tânăr de 21 de ani, retinut pentru tâlhărie calificată",
  "content": "Un tânăr de 21 de ani, din Craiova, a fost sub aspectul săvârşirii infracțiunii de tâlhărie calificată.\n\nIeri, 08 februarie, polițiști din cadrul Secției 2 Poliție Craiova au reținut, pentru 24 de ore, un tânăr de 21 de ani, din municipiul Craiova, sub aspectul săvârşirii infracțiunii de tâlhărie calificată.\n\nÎn fapt, în cursul zilei de 03 februarie a.c., poliţiştii au fost sesizaţi de o femeie, de 42 de ani, din municipiul Craiova, cu privire la faptul că, la data de 02 februarie a.c., în timp ce se afla pe bulevardul Știrbei Vodă, persoane necunoscute, prin imobilizare, i-ar fi sustras fiului său, de 12 ani, o sumă de bani.\n\nÎn urma activităţilor investigativ-operative desfăşurate de către polițiști, a fost identificat tânărul de 21 de ani, din municipiul Craiova, bănuit de comiterea faptei, acesta fiind condus la audieri.\n\nÎn urma probatoriului administrat, polițiștii l-au reținut pentru 24 de ore, sub aspectul săvârșirii infracțiunii de tâlhărie calificată, fiind introdus în Centrul de Reținere și Arestare Preventivă din cadrul Inspectoratului de Poliție Județean Dolj.\n\nÎn cursul acestei zile, persoana reținută va fi prezentată Parchetului de pe lângă Judecătoria Craiova în vederea luării unei măsuri preventive.\n\nFacem precizarea că, pe parcursul întregului proces penal, persoanele cercetate beneficiază de drepturile și garanțiile procesuale prevăzute de Codul de pocedură penală, precum și de prezumția de nevinovăție.",
  "metadata": {
    "original_file": "Ora_De_Dolj_0086.html"
  }
}