{
  "title": "PSD, numele tau e manipulare! Dovada ca pesedistii mint cu nerusinare",
  "content": "Partidul Social Democrat nu se dezminte. Astazi a distribuit mediei craiovene un clip trunchiat in care se vedeau mai multe persoane care luau parte la o altercatie.\n\nCe s-a intamplat de fapt? O batrana a solicitat ajutorul unui membru al sectiei de votare deoarece nu vedea, indicand o persoana anume.\n\nAcest lucru l-a deranjat teribil pe fiul candidatului PSD la primaria Castranova si a inceput scandalul. In urma altercatiei, atat primarul in functie, Dumitru Macesanu, cat si candidatul Partidului National Liberal la un post de consilier judetean, Laurentiu Mitrea, s-au ales cu pumni. Ca pesedistii mint cu nerusinare reiese si din comunicatul remis presei de catre IPJ Dolj, comunicat pe care il redam, in continuare:\n\n„În cursul acestei zile, poliţişti din cadrul Secţiei 4 Poliţie Rurală Coşoveni au fost sesizaţi cu privire la faptul că, în comuna Castranova, în zona unei secţii de votare, a izbucnit un conflict între mai multe persoane.\n\nÎn urma cercetărilor efectuate la faţa locului, poliţiştii au stabilit că, în urma unor discuţii în contradictoriu, un bărbat de 34 de ani, din Castranova, ar fi fost lovit cu pumnul în zona feţei de un alt bărbat de 46 de ani, din aceeaşi localitate.\n\nUlterior, un bărbat de 69 de ani, din Castranova, ar fi lovit la rândul său cu pumnul în zona feţei un alt bărbat de 30 de ani.\n\nStarea conflictuală a fost aplanată de forţele de ordine care au intervenit la faţa locului, ordinea publică fiind restabilită.\n\nÎn cauză, poliţiştii s-au sesizat din oficiu şi au întocmit dosare penale pentru comiterea infracţiunilor de lovire sau alte violenţe”.",
  "metadata": {
    "original_file": "Ora_De_Dolj_0492.html"
  }
}