{
  "title": "Festivalul IntenCity: A doua seară pe Mainstage",
  "content": "Festivalul IntenCity, ajuns la a doua ediție, aduce la Craiova nume mari ale muzicii internaționazle. Evenimentul va avea loc în perioada 30 iunie – 2 iulie, pe două scene amplasate în cadrul Complexului Sportiv Craiova (Stadionul Ion Oblemenco) și la Sala Polivalentă.\n\nDacă prima seara se va încheia cu ritmuri de rock autentic, a doua seară continuă cu Tiësto și muzica sa electronică. Cariera lui Tiësto a debutat la sfârșitul anilor ’90, când a câștigat recunoaștere pe scară largă cu remixurile și piesele originale în genul trance. El a devenit cunoscut pentru spectacolele sale live pline de energie și captivante, demonstrându-și abilitățile de mixaj și capacitatea de a anima publicul. Muzica lui Tiësto este caracterizată de ritmuri euforice și o îmbinare fluentă a diferitelor stiluri electronice.\n\nDe-a lungul anilor, lui Tiësto i s-au acordat numeroase premii și aprecieri, inclusiv o nominalizare la premiile Grammy pentru remixul piesei „All of Me” a lui John Legend în 2015. El a colaborat și cu diferiți artiști din genuri muzicale diverse, inclusiv pop, hip-hop și rock, extinzând astfel orizonturile sale muzicale. \n\n Până să urce Tiësto pe scena IntenCity, ne vor încânta Kiss Kiss in the mix cu DJ Yaang, Manuel Riva, Subcarpați, Mahmut Orhan, Ummet Ozcan.\n\nFestivalul IntenCity este organizat, începând cu vara anului 2022, de Opera Română Craiova cu sprijinul Primăriei și al Consiliului Local Craiova. \n\n Conceptul festivalului își propune să reunească anual o varietate de genuri și influențe muzicale, iar alături de BCR, sponsorul nostru principal, aducem laolaltă muzica de ieri, de azi și de mâine.",
  "metadata": {
    "original_file": "Ora_De_Dolj_0141.html"
  }
}