{
  "title": "Dolj: Bărbat mort, într-un accident pe DN 55",
  "content": "Un bărbat a decedat, miercuri, în urma coliziunii dintre un autoturism un TIR, pe DN55, între localitățile Rojiște și Bratovoești, judetulDolj. \n\n\n\n”La data de 18 decembrie a.c., ora 12.55, Inspectoratul de Poliție Județean Dolj a fost sesizat cu privire la faptul că, pe DN 55, în afara localităţii Rojiște, a avut loc un accident rutier.\n\nLa fața locului s-au deplasat polițiști din cadrul Serviciului Rutier care au stabilit faptul că un bărbat, de 59 de ani, din municipiul Craiova, în timp ce conducea un ansamblu de vehicule pe DN 55, în afara localității Rojiște, din cauze ce urmează a fi stabilite în urma cercetărilor, ar fi pătruns pe sensul de mers, unde ar fi intrat în coliziune cu un autoturism condus de un bărbat, de 64 de ani.\n\nPotrivit poliţiei, in urma evenimentului rutier, din nefericire, bărbatul de 64 de ani a decedat.\n\nBărbatul de 59 de ani a fost testat cu aparatul alcooltest, rezultatul fiind negativ.",
  "metadata": {
    "original_file": "Ora_De_Dolj_0005.html"
  }
}