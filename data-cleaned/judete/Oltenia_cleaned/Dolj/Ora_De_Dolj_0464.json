{
  "title": "Nicolae Giugea, rezultatele Barometrului Urban pe 2020: Craiova, locul 17 după Buhuși, Băilești sau Bicaz",
  "content": "Deputatul Nicolae Giugea prezinta rezultatul Barometrului Urban pe 2020 dezvoltat în cadrul proiectului de elaborare a Politicii Urbane a României, realizat de Banca Mondială și Ministerul Lucrărilor Publice, Dezvoltării şi Administraţiei. Potrivit acestuia, craiovenii nu sunt mulțumiți de orașul în care trăiesc, iar Craiova se află pe locul 17 după Buhuși, Băilești sau Bicaz.\n\nCraiovenii nu sunt mulțumiți de orașul în care trăiesc. Este concluzia Barometrului Urban pe 2020 dezvoltat în cadrul proiectului de elaborare a Politicii Urbane a României, realizat de Banca Mondială și Ministerul Lucrărilor Publice, Dezvoltării şi Administraţiei.\n\nAu fost analizate 41 de orașe, în funcție de mai multe criterii – calitatea infrastructurii, a serviciilor, șamd.\n\nDupă cum se vede din graficul alăturat, în clasamentul general, Craiova se află pe locul 17 după Buhuși, Băilești sau Bicaz. Studiul este mult mai amplu și analizează fiecare sector de activitate în parte. De fiecare dată, Craiova se situează în partea a doua a clasamentelor. \n\n Este rezultatul atâtor ani de guvernare locală pesedistă, care au ignorat nevoile craiovenilor și s-au ocupat doar de bunăstarea propriei clientele politice.\n\nCam de aici începe mandatul actulalului primar PSD. Din păcate, sunt toate semnele că în următorii 4 ani se va adânci decalajul dintre Craiova și celelalte mari orașe ale țării.”",
  "metadata": {
    "original_file": "Ora_De_Dolj_0464.html"
  }
}