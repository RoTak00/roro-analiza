{
  "title": "Doi migranţi ilegali, depistaţi la PTF Calafat în cabina unui autocamion",
  "content": "Un cetăţean turc şi unul iranian au fost depistaţi de către poliţiştii de frontieră din cadrul PTF Calafat, ascunşi sub o saltea, în cabina unui autocamion condus de un cetăţean turc care transporta legume în Germania.\n\nPotrivit unui comunicat PTF Calafat, la Punctul de Trecere a Frontierei Calafat, s-a prezentat pentru efectuarea formalităţilor de frontieră, un cetăţean turc, în vârstă de 42 de ani, care conducea un ansamblu rutier. Şoferul transporta, conform documentelor de însoţire a mărfii, legume din Turcia pentru o societate din Germania. La Punctul de Trecere a Frontierei Calafat, s-a prezentat pentru efectuarea formalităţilor de frontieră, un cetăţean turc, în vârstă de 42 de ani, care conducea un ansamblu rutier. Şoferul transporta, conform documentelor de însoţire a mărfii, legume din Turcia pentru o societate din Germania.\n\n„În urma controlului preliminar efectuat asupra mijlocului de transport, poliţiştii de frontieră au descoperit în cabina mijlocului de transport, într-un spaţiu creat prin decuparea saltelei, două persoane de sex masculin. În cadrul cercetărilor s-a stabilit faptul că unul dintre aceştia este cetăţean turc, în vârstă de 30 de ani, iar cel de-al doilea este cetăţean iranian, în vârstă de 31 de ani. Aceştia au declarat poliţiştilor faptul că intenţionau să ajungă în Germania şi au plătit şoferului câte 2.000 de euro fiecare, pentru a le facilita trecerea ilegală a frontierei de stat”, informează comunicatul Inspectoratului General al Poliţiei de Frontieră (IGPF).”",
  "metadata": {
    "original_file": "Ora_De_Dolj_0261.html"
  }
}