{
  "title": "Dolj: Pieton accidentat mortal pe DN 6",
  "content": "Un pieton în vârstă de 79 de ani din județul Hunedoara a murit, miercuri dimineata, după accidentat mortal pe DN 6, în afara localităţii Răcarii de Jos de un autoturism condus de către un bărbat de 41 de ani, din județul Dâmbovița.\n\nÎn dimineața zilei de 14 februarie a.c., ora 06.20, Inspectoratul de Poliție Județean Dolj a fost sesizat cu privire la producerea unui eveniment rutier pe DN 6, în afara localităţii Răcarii de Jos.\n\nLa fața locului s-au deplasat polițiști din cadrul Serviciului Rutier Dolj care au constatat faptul că, un bărbat de 79 de ani, din județul Hunedoara, s-ar fi angajat în traversarea drumului prin loc nemarcat și nesemnalizat corespunzător, fiind surprins și accidentat mortal de un autoturism condus de către un bărbat de 41 de ani, din județul Dâmbovița.\n\nÎn continuare, polițiștii desfășoară activități pentru stabilirea tuturor împrejurărilor în care a avut loc evenimentul, fiind întocmit dosar penal sub aspectul săvârșirii infracțiunii de ucidere din culpă.",
  "metadata": {
    "original_file": "Ora_De_Dolj_0083.html"
  }
}