{
  "title": "Festivalul IntenCity, in perioada 28-30 iunie 2024",
  "content": "Festivalul IntenCity, aflat la cea de-a treia ediție, va avea loc în perioada 28-30 iunie 2024, în Craiova, pe două scene amenajate în cadrul Complexului Sportiv Craiova (Stadionul Ion Oblemenco) și la Sala Polivalentă.\n\nIntenCity, unul dintre cele mai importante festivaluri ale României, este evenimentul care aduce la Craiova muzica noilor generații. Abonamentele la mult așteptatul eveniment au fost puse în vânzare și pot fi achiziționate la cel mai mic preț, în cadrul campaniei presale, până la data de 15 martie.\n\nPentru ediția de anul acesta sunt pregătite noi surprize, noi genuri muzicale, noi activități pentru spectatori, iar scena va include elemente de butaforie impresionante. În curând vor fi anunțați artiștii care vor oferi anul acesta show-uri incendiare la IntenCity, primul festival din România care aduce împreună stiluri emblematice de muzică, într-o experiență cu adevărat unică. Opera Română Craiova, organizatorul evenimentului, și-a propus să reunească în cadrul festivalului, încă de la prima ediție, o varietate de genuri și influențe muzicale, iar zona adiacentă celor două scene va fi animată de alte evenimente și activități destinate participanților la festival.\n\nAbonamentele pentru Festivalul IntenCity pot fi achiziționate online de pe\n\nși de la agenția Operei Române Craiova de la Sala Polivalentă din Craiova.\n\nFestivalul IntenCity este organizat de Opera Română Craiova, cu sprijinul Primăriei și al Consiliului Local Craiova.",
  "metadata": {
    "original_file": "Ora_De_Dolj_0082.html"
  }
}