{
  "title": "Nicolae Giugea, candidat PNL Dolj la Camera Deputatilor: Olga și virusul ”Cartierului Chinzesc”. Cui i s-a promis că va primi blocurile începute și încă neterminate?”",
  "content": "Nicolae Giugea, candidat PNL Dolj la Camera Deputatilor, sustine ca Olguta Vasilescu a devenit brusc, interesata de Cartierului Chinzesc, cel mai mare eșec al administrației ei.\n\nÎn toată campania pentru alegerile locale, Olga a tăcut mâlc când a venit vorba despre Cartierul Chinezesc. Nu i-a plăcut să îi aducă nimeni aminte de cel mai mare eșec al administrației ei. Acum, după ce s-a văzut cu sacii în căruță a redescoperit subiectul și pare că a fost lovită de un adevărat virus al ”Cartierului Chinezesc”.\n\nCu nerușinarea și tupeul care o caracterizează, Olga a găsit vinovatul pentru eșecul Cartierului Chinezesc – Guvernul Orban. ”Dacă nu sunt în stare să o facă, să o dea înapoi la Primărie” a declarat fosta șefă a tineretului PRM.\n\nSă îi amintim celei care a inițiat acest proiect dezastruos că ANL a preluat Cartierul Chinezesc în 2018 când Guvernul era PSD. Atunci nici Olga nici Genoiu nu au spus un cuvânt.\n\nAu tăcut de parcă ar fi avut amnezie.\n\nCe nu știe Olga este că ANL-ul nu poate respecta proiectul inițial, pentru că în ”Cartierul Chinezesc” nu sunt doar locuințe ci și spații cu alte destinații care nu pot fi finanțate prin ANL. De aceea, întregul proiect trebuie regândit.\n\nDe ce a devenit, brusc, Olga (re)interesată de ”Cartierul Chinezesc”? Răspunsul îl aflați dacă răspundeți la ghicitoarea care face ocolul Craiovei ”Cui i s-a promis că va primi blocurile începute și încă neterminate?”.",
  "metadata": {
    "original_file": "Ora_De_Dolj_0438.html"
  }
}