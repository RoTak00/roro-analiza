{
  "title": "Euro 2024. România a învins Ucraina cu 3-0, în primul meci din Grupa E - Zi de Zi",
  "content": "Euro 2024. România a învins Ucraina cu 3-0, în primul meci din Grupa E\n\nRomânia a câștigat primul său meci la Campionatul European după 24 de ani, învingând categoric cu 3-0 Ucraina.\n\nRomânia a început repriza a doua în forță, iar în minutul 46, Florinel Coman a trimis un șut de la marginea careului, dar mingea a trecut la câţiva metri pe lângă bara dreaptă.\n\nÎn minutul 53, Răzvan Marin a șutat perfect de la peste 20 de metri după un contraatac și a marcat golul cu numărul doi, pe sub brațele lui Lunin. România domină meciul, iar după patru minute, Denis Drăguș marchează golul cu numărul 3 pentru România, din careul mic, după o pasă venită de la Man.\n\nÎn minutul 61, a intrat Ianis Hagi în locul lui Dennis Man, iar Valentin Mihaila l-a înlocuit pe Florinel Coman. În același timp, și ucrainenii au făcut trei schimbări. Până în minutul 75, apărarea României a blocat toate încerările ucrainenilor de a trage pe poarta lui Niță.\n\nÎn minutul 75, George Pușcaș a intrat în locul lui Drăguș, iar Adrian Rus în locul lui Marius Marin.\n\nNicolae Stanciu a deschis scorul în minutul 29, printr-un șut de la 20 de metri (din pasa lui Dennis Man), în vinclul porții lui Lunin.",
  "metadata": {
    "original_file": "zidezi.ro_0064.html"
  }
}