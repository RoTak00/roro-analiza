{
  "title": "Victoraş de AUR: Cum îi face excentricul Victor Micula propagandă lui George Simion (VIDEO)",
  "content": "Condamnatul Victor Micula, cel mângâiat astă primăvară cu o pedeapsă cu suspendare şi muncă în folosul comunităţii, şi-a găsit o nouă pasiune. Pe Tik Tok, desigur, unde are peste 4 milioane de urmăritori.\n\nVictoraş şi-a creat aici o adevărată reţea pro-AUR, ba şi-a mai pus şi sigla partidului la vedere, îndemnând publicul să voteze această formațiune la parlamentare și pe George Simion la prezidențiale, „pentru a fi schimbare”.\n\nPrintre susținătorii săi s-au manifestat maneliști şi infractori, unii chiar cunoscuţi, cum ar fi liderul clanului Duduienilor, George Pian.\n\nVictoraş intră cu ei în live-uri, aducându-l inclusiv pe „şeful” George Simion, căruia interlopii i se plâng printre înjurături şi blesteme că-s amenințați pentru sprijinul arătat pentru partid, iar prezidenţiabilul le promite că va lua măsuri pentru a-i proteja de represalii.\n\nNiște oameni de AUR, ce mai...",
  "metadata": {
    "original_file": "ebihoreanul.ro_0057.html"
  }
}