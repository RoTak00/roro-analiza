{
  "title": "Cadavru găsit într-o fosă septică, la Lipova",
  "content": "Polițiștii orașului Lipova au fost sesizați sâmbătă după-amiază despre faptul că, în zona Băilor Lipova, a fost găsit un cadavru uman.\n\nLa fața locului s-a deplasat echipa operativă, formată din polițiști de investigații criminale și criminaliști, care au stabilit că cele relatate se confirmă, și că este vorba despre un cadavru aflat în stare avansată de descompunere.\n\n„Trupul neînsuflețit urmează a fi ridicat și transportat la Serviciul Județean de Medicină Legală, în vederea stabilirii cauzei decesului și identității persoanei. În cauză a fost întocmit un dosar penal in rem, pentru ucidere din culpă, fiind informat și procurorul de serviciu din cadrul Parchetului de pe lângă Judecătoria Lipova”, transmite Inspectoratul de Poliție Județean Arad.\n\nNu se știe încă în ce circumstanțe a ajuns cadavrul acolo, nici când s-a întâmplat acest lucru.",
  "metadata": {
    "original_file": "aradon.ro_0037.html"
  }
}