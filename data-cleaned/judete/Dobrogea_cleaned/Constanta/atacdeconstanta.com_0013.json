{
  "title": "Pasajul rutier suprateran de la intersecția bulevardelor Tomis și Aurel Vlaicu va fi construit cu bani europeni",
  "content": "”Pasajul Rutier suprateran de la intersecția Bulevardului Tomis cu Bulevardul Aurel Vlaicu urmează să fie finanțat din fonduri europene nerambursabile FĂRĂ NICIO CONTRIBUȚIE FINANCIARĂ din partea municipiului Constanța!\n\nAstăzi am avut o întâlnire de lucru foarte bună la sediul CNAIR (Compania Națională de Administrare a Infrastructurii Rutiere) cu domnul director general Cristian Pistol, cu scopul de a stabili concret următorii pași pentru ca proiectul să se realizeze.\n\nProiectul contribuie la fluidizarea traficului auto și la creșterea gradului de siguranță rutieră în zona de nord a municipiului Constanța ( pe relația cu Tomis Plus, Palazul Mare, orasul Ovidiu, dar și cu stațiunea Mamaia) precum și la îmbunătățirea mediului urban din zonă.",
  "metadata": {
    "original_file": "atacdeconstanta.com_0013.html"
  }
}