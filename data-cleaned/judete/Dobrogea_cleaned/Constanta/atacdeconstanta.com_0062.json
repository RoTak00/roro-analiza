{
  "title": "Noi reguli de circulație au fost introduse pe două străzi din municipiul Constanța",
  "content": "Traficul rutier a fost resistematizat pe străzile Micșunelelor și Dorobanți pentru a asigura simultan condiții optime pentru circulația pietonilor pe trotuare și o fluidizare a circulției. Odată cu instituirea regimului de sens unic pe aceste străzi, conducătorii pot staționa și parca pe carosabil.\n\n- pe strada Micșunelelor, circulația autovehiculelor este permisă dinspre strada Sergent Nicolae Grindeanu spre strada Mugurului;\n\n- pe strada Dorobanți, se circulă dinspre strada Pescarilor spre strada Unirii.\n\nProiectele de reorganizare a traficului rutier pe aceste două străzi au fost avizate favorabil de Comisia de Circulație și Inspectoratul de Poliție Județean Constanța- Serviciul Rutier, fiind realizate la cererea locuitorilor din zonă și în urma consultărilor cu aceștia.\n\nConducătorii auto sunt rugați să respecte regulile de circulație și semnificația mijloacelor de semnalizare rutieră.",
  "metadata": {
    "original_file": "atacdeconstanta.com_0062.html"
  }
}