{
  "title": "Proiecte și lucrări la Topalu: Asfaltare și dotări noi la școală și grădiniță",
  "content": "Primarul localității Topalu, Constantin Baltă, a oferit informații despre ultimele lucrări și proiecte derulate în comună. El a declarat că s-au finalizat lucrările de dotare a școlii cu mobilier nou și că urmează să mai aducă câteva piese la grădiniță. În ceea ce privește lucrările de infrastructură, primarul a menționat că „este în derulare asfaltarea pe o distanță de 6 km în sat”, dar că „cei de la drumurile județene, cu care aveam un contract pentru reparații și întreținere, nu au venit încă, deși le-am dat ordinul de începere de două luni de zile”.\n\nBaltă a precizat că durata contractului de asfaltare este de 30 de luni și că proiectul are o valoare totală de 11.100.100 lei, din care 7.000.500 lei sunt finanțați de Ministerul Dezvoltării, iar restul de 3.600.000 lei reprezintă cofinanțarea.",
  "metadata": {
    "original_file": "dezvaluiri.ro_0382.html"
  }
}