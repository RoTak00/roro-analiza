{
  "title": "Cartierul Nou din orașul Techirghiol, fără apă. Se remediază o avarie RAJA",
  "content": "Pentru remedierea unei avarii survenită la conducta de alimentare cu apă, cu diametrul de 200 mm, de la intersecția străzilor Eforie cu Eroilor, din orașul Techirghiol, RAJA SA a fost nevoită să întrerupă furnizarea de apă potabilă astăzi, 29 august 2018, în intervalul orar 08.45 – 14.00.\n\nSunt afectați de lipsa apei consumatorii din Cartierul Nou.\n\n”Ne cerem scuze față de consumatorii afectați de lipsa apei potabile, pe care îi asigurăm că echipele care execută lucrările vor face tot posibilul pentru finalizarea intervențiilor și reluarea furnizării apei potabile în cel mai scurt timp”, au transmis reprezentanții RAJA.\n\nCa urmare a problemelor întâmpinate la remedierea avariei survenită la conducta de alimentare cu apă, cu diametrul de 200 mm, de la intersecția străzilor Eforie cu Eroilor din orașul Techirghiol, RAJA SA este nevoită să prelungească perioada de întrerupere a furnizării apei potabile până la ora 18,00.",
  "metadata": {
    "original_file": "atacdeconstanta.com_0095.html"
  }
}