{
  "title": "Avarie RAJA - S-a oprit apa în Lumina, Corbu și parțial Năvodari",
  "content": "Astăzi – 16 martie 2024, echipele RAJA intervin pentru executarea lucrărilor de remediere a unei avarii pe conducta de aducțiune cu diametrul de 600 mm, de pe strada Narciselor din orașul Năvodari.\n\nPentru realizarea acestor operațiuni, în intervalul orar 10.00 – 18.00, se întrerupe furnizarea apei potabile consumatorilor din localitățile Lumina și Corbu, dar și în zonele Industrială și Peninsula din Năvodari.\n\nAvând în vedere numărul mare de abonați afectați, inițial, echipele de intervenție au încercat să repare defecțiunea cu conducta sub presiune, dar din cauza debitului mare de apă a fost necesară sistarea furnizării apei pe tronsonul avariat.",
  "metadata": {
    "original_file": "dezvaluiri.ro_0591.html"
  }
}