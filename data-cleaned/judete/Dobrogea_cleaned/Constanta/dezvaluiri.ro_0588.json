{
  "title": "Informare RAJA - Se oprește apa pe mai multe străzi din municipiul Mangalia",
  "content": "Marți – 19 martie 2024, se vor executa lucrări de racordare a conductelor nou înființate la sistemul centralizat de alimentare cu apă, de la intersecția străzilor Ștefan cel Mare cu Vânători din municipiul Mangalia.\n\nAstfel, în intervalul orar 08.00 – 18.00, vor fi afectați de lipsa apei consumatorii de pe străzile: Vânători, Ștefan cel Mare, I.C. Brătianu, Mircea cel Bătrân, precum și Centrul de Dializă și Policlinica Mangalia.\n\nInvestițiile fac parte din Contractul de lucrări CL16: ”Rețele apă și canalizare Mangalia”, în valoare totală de aproximativ 41 de milioane lei, proiect derulat în cadrul Programului Operațional Infrastructură Mare.",
  "metadata": {
    "original_file": "dezvaluiri.ro_0588.html"
  }
}