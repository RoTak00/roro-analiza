{
  "title": "Un bărbat din Limanu este acuzat că a violat o minoră",
  "content": "La această oră, polițiștii din cadrul Poliției Municipiului Mangalia – Secția 2 Poliție Vama Veche – 2 Mai, sub coordonarea procurorului de caz din cadrul Parchetului de pe lângă Judecătoria Mangalia, efectuează o percheziție domiciliară, într-un dosar penal privind săvârșirea infracțiunii de viol.\n\nPercheziția are loc în comuna Limanu, la domiciliul unui bărbat, de 45 de ani.\n\nDin cercetările efectuate în dosar a rezultat că, în luna decembrie 2024, acesta ar fi întreținut raporturi sexuale cu o minoră, de 15 ani.\n\nAcțiunea se desfășoară cu sprijinul polițiștilor din cadrul Brigăzii de Combatere a Criminalității Organizate Constanța.\n\nCercetările în acest caz continuă, sub coordonarea procuror.",
  "metadata": {
    "original_file": "atacdeconstanta.com_0055.html"
  }
}