{
  "title": "Informare RAJA：Se oprește apa în mai multe zone din orașul Murfatlar",
  "content": "Ca urmare a unei avarii survenite pe conducta cu diametrul de 250 mm din zona podului rutier ce traversează Canalul Dunăre – Marea Neagră din orașul Murfatlar, echipele RAJA sunt nevoite să înlocuiască un tronson din această instalație pe o lungime de 40 m. Pentru executarea lucrărilor se va întrerupe furnizarea apei, joi – 10 octombrie 2024, în intervalul orar 09.00 – 18.00.\n\nÎn acest timp, vor fi afectați de lipsa apei consumatorii din următoarele zone: Cartier Vest, Fabrica de cretă, Brutăria DUO TH, Ferma, Mănăstirea Sfântul Teotim, Zona industrială, precum și cei de pe străzile Credinței, Matei Basarab, Matei Corvin.",
  "metadata": {
    "original_file": "dezvaluiri.ro_0245.html"
  }
}