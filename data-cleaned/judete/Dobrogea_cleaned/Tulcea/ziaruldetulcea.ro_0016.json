{
  "title": "La mulți ani, Dobrogea! La mulți ani, dobrogeni!",
  "content": "Dobrogea, acest spațiu care se mândrește cu multiculturalitatea care îl definește, a intrat, la data de 14 noiembrie 1878, în componența statului independent, alipirea ei la Patria Mamă devenind pas esențial în devenirea României moderne de astăzi.\n\nÎn fiecare an, pe data de 14 noiembrie, de Ziua Dobrogei, noi, reprezentanții administrației publice județene din Tulcea, avem oportunitatea de a ne aminti cu respect de înaintașii noștri, de eroii noștri naționali care, prin sacrificiul lor, au făcut posibilă independența, unitatea și suveranitatea țării de care ne bucurăm cu toții.",
  "metadata": {
    "original_file": "ziaruldetulcea.ro_0016.html"
  }
}