{
  "title": "Ziua Națională a României, marcată la Tulcea",
  "content": "Consiliul Județean Tulcea, în parteneriat cu Primăria Municipiului Tulcea și Ansamblul Artistic Profesionist „Baladele Deltei“ organizează, în prima zi a lunii decembrie, spectacolul „1 Decembrie – Uniți sub tricolor“, pentru a marca Ziua Națională a României.\n\nEvenimentele dedicate Zilei României vor debuta la ora 9.00, cu ceremonialul militar și religios organizat de Instituția Prefectului – Județul Tulcea și Garnizoana Tulcea, la Cimitirul Eroilor din Municipiul Tulcea. Ceremonialul va fi urmat, începând cu ora 10.30, de defilarea obiectivelor și tehnicii militare pe strada Isaccei (pe traseul Casa de Cultură a Sindicatelor – Complex Pelican).\n\nDe la ora 15.00, tulcenii sunt invitați în Piața Civică din municipiu, acolo unde va avea loc spectacolul „1 Decembrie – Uniți sub tricolor“.",
  "metadata": {
    "original_file": "ziaruldetulcea.ro_0126.html"
  }
}