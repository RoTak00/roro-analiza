{
  "title": "Şofer băut şi posibil drogat, prins în noapte la Tecuci",
  "content": "Poliţiştii Biroului Ordine Publică din cadrul Poliţiei Municipiului Tecuci au depistat în cursul nopţii de 20/21 august 2024, în trafic, un bărbat în vârstă de 37 de ani, din aceeaşi localitate, în timp ce conducea autoturismul pe strada 1 Decembrie 1918, din municipiul Tecuci. \n\n Rezultatele testării cu aparatele din dotarea poliţiei rutiere au indicat valoarea de 1,18 mg/l alcool pur în aerul expirat şi, de asemenea, au existat indicii cu privirea la posibila prezenţă a substanţelor psihoactive în organismul conducătorului auto. \"Acesta a fost condus la o unitate spitalicească, unde i-au fost prelevate probe biologice, iar în funcţie de rezultatul acestora, vor fi dispuse măsurile legale\", potrivit IPJ Galaţi.",
  "metadata": {
    "original_file": "Monitorul_De_Galati_0210.html"
  }
}