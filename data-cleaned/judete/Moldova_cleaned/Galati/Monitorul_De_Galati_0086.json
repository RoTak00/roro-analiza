{
  "title": "FOTO: Persoană căzută într-un bazin de 10 metri, la Brăila",
  "content": "Garda de intervenţie Făurei a intervenit astăzi, 05 noiembrie 2024, în jurul orei 12.30, pentru salvarea unei persoane, conştientă, căzută într-un bazin gol pe raza localităţii Vişani. S-a intervenit cu o ASAS şi o ambulanţă SMURD. \"La 14.40, persoana a fost scoasă din bazinul gol (adâncime cca. 10 m), conştientă, dar prezintă traumatisme la nivelul coloanei şi a membrelor inferioare. A fost evaluată de echipajul SMURD şi predată unui echipaj SAJ Brăila sosit în sprijin\", transmit salvatorii brăileni. FOTO, mai jos! *credit foto: ISU Brăila\n\nUPDATE: Bărbatul, de 57 ani, cunoscut consumator de alcool, era probabil în stare de ebrietate. Nu se ştie cu exactitate când a căzut. La locul intervenţiei, un bazin dezafectat de lângă Castelul de Apă din localitatea Vişani, au fost şi reprezentanţi ai autorităţilor locale. Victima a fost transportată la UPU de ambulanţa SAJ Brăila.",
  "metadata": {
    "original_file": "Monitorul_De_Galati_0086.html"
  }
}