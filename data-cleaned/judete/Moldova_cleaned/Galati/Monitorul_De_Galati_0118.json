{
  "title": "VIDEO: S-a urcat la volan băut şi fără permis şi a lovit un pom şi o maşină, la Brăila",
  "content": "Poliţiştii din cadrul Poliţiei Municipiului Brăila au fost sesizaţi, la data de 14 octombrie a.c., în jurul orei 20:30, cu privire la faptul că un autovehicul ar fi lovit un pom pe Şoseaua Buzăului, iar pe strada Griviţei ar fi lovit un autoturism după care şi-ar fi continuat deplasarea. Acesta a fost depistat de poliţişti la intersecţia străzii Piaţa Luminii cu strada Roşiorilor, care au stabilit că şoferul este un bărbat de 53 de ani, din Brăila. În urma evenimentului au rezultat doar pagube materiale. \n\n Fiind verificat în bazele de date, poliţiştii au constatat că nu deţine permis de conducere pentru nicio categorie de vehicule. Acesta a fost testat cu aparatul etilotest, rezultând faptul că avea o îmbibaţie alcoolică de 0,91 mg/l, fiind condus la spital pentru recoltarea de mostre biologice. La data de 15 octombrie a.c., poliţiştii l-au reţinut pe bărbatul în cauză pe bază de ordonanţă pentru 24 de ore, fiind încarcerat în C.R.A.P. Brăila. În seara de 15 octombrie a.c., faţă de acesta, Parchetul de pe lângă Judecătoria Brăila a dispus măsura controlului judiciar pentru o perioadă de 60 de zile, informează IPJ Brăila. VIDEO, mai jos!",
  "metadata": {
    "original_file": "Monitorul_De_Galati_0118.html"
  }
}