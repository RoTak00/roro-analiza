{
  "title": "VIDEO: Urmărit internaţional pentru trafic de droguri, depistat de poliţişti în trafic",
  "content": "Vineri, 11 octombrie a.c., în jurul orei 21:45, în urma unor activităţi operative, poliţiştii l-au depistat în trafic, într-un autoturism, pe un bărbat de 38 de ani, din Brăila, pe numele căruia a fost emis un mandat european de arestare, la data de 7 octombrie a.c., de către autorităţile din Italia, pentru trafic de droguri, informează I.P.J. Brăila. \n\n În urma verificărilor efectuate, poliţiştii au mai constatat că autovehiculul în cauză figurează cu sechestru. \n\n A fost efectuat controlul corporal al bărbatului şi al autoturismului, fără a fi identificate bunuri de interes. \n\n Bărbatul depistat a fost condus la sediul poliţiei. \n\n Poliţiştii Serviciului de Investigaţii Criminale l-au prezentat pe bărbatul în cauză, vineri noapte, Parchetului de pe lângă Curtea de Apel Galaţi, unde a fost reţinut pe bază de ordonanţă pentru 24 de ore. \n\n Acesta a fost încarcerat în Centrul de Reţinere şi Arestare Preventivă din cadrul I.P.J. Galaţi. VIDEO, mai jos!",
  "metadata": {
    "original_file": "Monitorul_De_Galati_0122.html"
  }
}