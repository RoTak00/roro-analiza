{
  "title": "O nouă fabrică la Brăila, înființată de Glorious Lightning",
  "content": "Compania „Glorious Lightning” îşi extinde activitatea şi vrea să înfiinţeze o nouă fabrică în Brăila. „Întotdeauna am susţinut investiţiile care creează locuri de muncă. În anul 2019 se deschidea la Brăila o fabrică care exportă produse electrice - 17 milioane euro investiţii, 800 de noi locuri de muncă. Azi, printr-un parteneriat corect şi încredere, societăţi partenere ale Glorious Lightning vor veni la Brăila pentru a-si extinde producţia în Europa. Detalii vor fi oferite, aşa cum este corect şi am facut de fiecare dată, de către investitori, atunci când toate procedurile vor fi finalizate. Putem spune că facilităţile oferite, seriozitatea administaţiei locale şi promovarea Municipiului Brăila de către cei care au cunoscut succesul în oraşul nostru au convins alte societăţi să investească în Brăila”, a declarat, joi, edilul Marian Dragomir. Totodată, anul acesta ar urma să fie inaugurată fabrica de baterii a cehilor de la „Tesla”.",
  "metadata": {
    "original_file": "Monitorul_De_Galati_0336.html"
  }
}