{
  "title": "Lucrări la barieră pe linia Brăila - Galaţi. Traficul rutier va fi deviat",
  "content": "Compania Naţională de Căi Ferate CFR SA informează că, în perioada 26 - 28 martie 2024, în intervalul orar 08.00 - 16:00, se vor executa lucrări de reparaţii la partea carosabilă de la trecerea la nivel cu calea ferată de pe linia CF Brăila - Galaţi, km CF 234+490, intersecţie cu DN 2B - DC 10, la km rutier 113+340, în dreptul localităţii Baldovineşti. \n\n În perioada necesară desfăşurării lucrărilor de reparaţii la trecerea la nivel cu calea ferată situată pe linia CF linia CF Brăila - Galaţi, km CF 234+490, traficul rutier va fi deviat pe rută ocolitoare. \"Rugăm conducătorii auto să respecte restricţiile instituite în perioada desfăşurării lucrărilor. Menţionăm faptul că lucrările de refacere a zonei carosabile, prin înlocuirea dalelor de beton, la trecerea la nivel cu calea ferată de pe linia CF Brăila - Galaţi, vor fi executate de SRCF Galaţi în regie proprie şi au drept scop îmbunătăţirea condiţiilor de circulaţie în interiorul pasajului. CFR SA transmite scuze participanţilor la traficul rutier pentru disconfortul creat şi le mulţumeşte pentru înţelegere\", potrivit CFR SA.",
  "metadata": {
    "original_file": "Monitorul_De_Galati_0374.html"
  }
}