{
  "title": "VIDEO: Au ieşit la joacă în parc cu baioneta şi sabie de jumătate de metru",
  "content": "Doi tineri au ieşit într-un loc de joacă din municipiul Brăila... cu arme albe asupra lor! Cei doi au fost depistaţi de echipajul de jandarmerie, în cursul serii de marţi, 10 octombrie 2023, având asupra lor o baionetă şi o sabie. \" Fiind întuneric afară, nu se mai aflau alte persoane în locul destinat recreării copiilor. În urma controlului corporal, au fost găsite o baionetă cu lungimea totală de 39 de centimetri, din care lama 25 de centimetri, şi o sabie cu lungimea totală de 49 de centimetri, din care lama reprezenta 34.5 centimetri (foto jos ↓ ) \", transmite Inspectoratul de Jandarmi Judeţean Brăila. Cei doi tineri le-au spus jandarmilor că ar fi cumpărat obiectele periculoase în cursul zilei, iar seara au ieşit în locul respectiv. Jandarmii au întocmit actul de sesizare în prezenţa mamei şi a tutorelui legal al acestora, iar cercetările sunt continuate de poliţişti. VIDEO, mai jos! ↓",
  "metadata": {
    "original_file": "Monitorul_De_Galati_0514.html"
  }
}