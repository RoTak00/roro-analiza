{
  "title": "Accident spectaculos la Brăila",
  "content": "La data de 6 martie a.c., la ora 14:30, poliţiştii din cadrul Biroului Rutier au fost sesizaţi prin apel 112 cu privire la faptul că pe Bulevardul Independenţei a avut loc un accident rutier. \n\n Din primele cercetări a reieşit că, un bărbat de 49 de ani, din Brăila, în timp ce conducea un autoturism pe strada Şcolilor, dinspre strada Griviţei către Calea Galaţi, ar fi pătruns în intersecţia cu Bulevardul Independenţei şi a lovit un alt autovehicul ce se deplasa pe bulevard, dinspre Calea Călăraşilor, condus de o femeie de 41 de ani, din Brăila. \n\n În urma impactului autovehiculul condus de femeie a fost proiectat în afara părţii carosabile unde s-a răsturnat şi a lovit o femeie de 81 de ani, din Brăila, ce se afla în calitate de pieton pe trotuar. \n\n În urma evenimentului a rezultat vătămarea corporală a femeii de 81 de ani, ce a fost transportată la spital pentru acordarea de îngrijiri medicale. \n\n Ambii şoferi au fost testaţi cu aparatul etilotest rezultatele fiind zero, urmând a le fi recoltate mostre biologice la spital. \n\n În cauză sunt continuate cercetările sub aspectul săvârşirii infracţiunii de vătămare corporală din culpă.",
  "metadata": {
    "original_file": "Monitorul_De_Galati_0388.html"
  }
}