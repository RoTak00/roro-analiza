{
  "title": "Brăila: Arestat pentru furt calificat (VIDEO)",
  "content": "La data de 24 octombrie a.c., poliţiştii din cadrul Biroului Investigaţii Criminale au reţinut pe bază de ordonanţă pentru 24 de ore un tânăr de 20 de ani, din comuna Ulmu, bănuit de comiterea infracţiunilor de furt calificat (trei acte materiale). \n\n În urma activităţilor de cercetare efectuate s-a stabilit că, în perioada 17-23 octombrie a.c., pe timp de noapte, tânărul ar fi pătruns fără drept în două imobile din municipiu şi într-o societate comercială, fie prin spargerea geamului sau forţarea acestuia şi după scoaterea din funcţiune a camerelor de supraveghere, ar fi sustras mai multe bunuri creând un prejudiciu total de 25.000 de lei. \n\n Prejudiciul a fost recuperat parţial de poliţişti. \n\n Astfel, la data de 25 octombrie a.c., instanţa a admis propunerea Parchetului de pe lângă Judecătoria Brăila şi a dispus faţă de tânăr măsura arestării preventive pentru o perioadă de 30 de zile. \n\n Acesta a fost încarcerat în C.R.A.P. Brăila, potrivit IPJ Brăila. VIDEO, mai jos!",
  "metadata": {
    "original_file": "Monitorul_De_Galati_0099.html"
  }
}