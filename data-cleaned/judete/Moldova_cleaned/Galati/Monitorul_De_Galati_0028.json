{
  "title": "FOTO: Incendiu la un autocamion aproape de Cataloi, Tulcea",
  "content": "Pompierii militari din cadrul Detașamentului Tulcea au intervenit seara trecută, 22 decembrie 2024, cu 2 autospeciale de stingere pentru localizarea și lichidarea unui incendiu produs, în jurul orei 22.00, la un autocamion, în apropiere de localitatea Cataloi, județul Tulcea.\n\nLa sosirea forțelor de intervenție, incendiul se manifesta cu flacără deschisă și degajări de fum la cabina autocamionului. \" La fața locului este prezentă și o ambulanță SMURD. Din fericire, șoferul s-a autoevacuat până la sosirea forțelor de intervenție și nu necesită îngrijiri medicale \", informau pompierii tulceni.\n\nUlterior, incendiul a fost lichidat și urma să se stabilească cauza probabilă de producere. \" Cauza probabilă, scurtcircuit electric. A ars cabina autocamionului, pompierii reușind să localizeze incendiul înainte ca flăcările să se extindă la remorcă. Tirul transporta produse de panificație \", au anunțat pompierii.",
  "metadata": {
    "original_file": "Monitorul_De_Galati_0028.html"
  }
}