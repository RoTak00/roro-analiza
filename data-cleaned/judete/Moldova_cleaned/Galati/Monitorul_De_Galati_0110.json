{
  "title": "Braconaj electric pe Dunăre! Percheziţii de amploare (FOTO)",
  "content": "La data de 10 octombrie a.c., poliţiştii din cadrul Postului de Poliţie Transporturi Navale Gropeni i-au depistat şi identificat pe fluviul Dunărea, în zona satului Măgureni, pe doi bărbaţi, în vârstă de 48 şi 57 de ani, ambii din satul Măgureni. \n\n În urma controlului efectuat, în ambarcaţiunea din fibră de sticlă a fost găsit un dispozitiv improvizat folosit pentru pescuit cu ajutorul curentului electric, acesta fiind format dintr-un acumulator auto, un transformator şi cabluri de alimentare, conectate la un minciog. \n\n În acest context, la data de 14 octombrie a.c., poliţiştii din cadrul B.J.P.T. Brăila, sprijiniţi de poliţişti din cadrul S.R.P.T. Galaţi au efectuat trei percheziţii domiciliare, pe raza localităţii Măgureni, de unde au fost ridicate mai multe bunuri, precum ambarcaţiunea de fibră de sticlă şi trei motoare de ambarcaţiuni, acestea fiind ridicate în vederea confiscării. \n\n În continuare se efectuează cercetări în cadrul unui dosar penal întocmit sub aspectul săvârşirii infracţiunii prevăzute de art. 57, alin. 1, lit. a din Legea nr. 176/2024 a pescuitului şi resursei acvatice vii. FOTO, mai jos!",
  "metadata": {
    "original_file": "Monitorul_De_Galati_0110.html"
  }
}