{
  "title": "Percheziţii la Brăila: Doi bărbaţi au fost arestaţi, acuzaţi de distrugere prin incendiere (FOTO)",
  "content": "Arestaţi pentru distrugere prin incendiere: \"La data de 30 octombrie a.c., poliţişti din cadrul Secţiei 5 Poliţie Rurală Viziru împreună cu poliţişti din cadrul Poliţiei Oraşului Însurăţei, Biroului Arme Explozivi şi Substanţe Periculoase, şi Serviciului de Investigare a Criminalităţii Economice au pus în executare patru percheziţii domiciliare, pe raza localităţii Berteştii de Jos, în cadrul unui dosar penal întocmit sub aspectul săvârşirii infracţiunii de distrugere prin incendiere. În fapt, în noapte de 22 spre 23 octombrie. a.c., persoane necunoscute ar fi incendiat un imobil din extravilanul localităţii Berteştii de Jos, acesta aparţinând unui bărbat, în vârstă de 75 de ani. În cadrul activităţilor desfăşurate, la două imobile ce aparţin unui bărbat, de 34 de ani au fost identificate trei cartuşe, un prostovol, şapte plase de pescuit multifilament, două plase de pescuit monofilament şi 35 de pachete de ţigarete care nu erau marcate. În urma probatoriului administrat, bărbatul de 34 de ani şi un tânăr, în vârstă de 26 de ani, au fost reţinuţi pe bază de ordonanţă pentru 24 de ore, fiind bănuiţi de comiterea infracţiunii de distrugere prin incendiere şi complicitate la distrugere prin incendiere. La data de 31 octombrie a.c., instanţa a admis propunerea Parchetului de pe lângă Judecătoria Brăila şi a dispus măsura arestării preventive a celor doi bărbaţi. Aceştia au fost introduşi în Centrul de Reţinere şi Arestare Preventivă Brăila\", potrivit IPJ Brăila. FOTO, mai jos!",
  "metadata": {
    "original_file": "Monitorul_De_Galati_0092.html"
  }
}