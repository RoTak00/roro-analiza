{
  "title": "Tecuci: Băut, a intrat cu maşina în parapet",
  "content": "La data de 12 septembrie 2024, în jurul orei 20:05, după o sesizare cu privire la producerea unui eveniment rutier soldat doar cu pagube materiale pe strada 1 decembrie 1918, din municipiul Tecuci, poliţiştii din cadrul Poliţiei Municipiului Tecuci care au ajuns la faţa locului au stabilit că un bărbat, în vârstă de 37 de ani, din municipiul Piatra Neamţ, în timp ce conducea un autoturism pe artera rutieră menţionată ar fi pierdut controlul direcţiei de deplasare şi ar fi lovit un parapet. \n\n Rezultatul testării conducătorului auto cu aparatul etilotest, a fost de 0,49 mg/l alcool pur în aerul expirat, motiv pentru care a fost condus la spital, în vederea prelevării de probe biologice, pentru stabilirea cu exactitate a valorii alcoolemiei, potrivit IPJ Galaţi.",
  "metadata": {
    "original_file": "Monitorul_De_Galati_0171.html"
  }
}