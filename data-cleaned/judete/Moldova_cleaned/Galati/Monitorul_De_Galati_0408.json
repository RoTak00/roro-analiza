{
  "title": "Flagrant: Prins cu sacul de cristale, la Brăila (VIDEO)",
  "content": "La data de 7 februarie a.c., poliţiştii din cadrul Serviciului de Combatere a Criminalităţii Organizate Brăila, împreună cu procurorii D.I.IC.O.T. – Biroul Teritorial Brăila, au desfăşurat o acţiune pentru combaterea traficului de droguri. \n\n În cadrul acţiunii, poliţiştii l-au depistat în flagrant delict pe un bărbat, de 41 de ani, din Brăila, în timp ce ar fi vândut un kilogram de cristal, 3-CMC. \n\n În acest context, au fost efectuate 6 percheziţii domiciliare, la imobile din judeţul Brăila, unde au fost descoperite şi ridicate aproximativ 2,5 kilograme de cristal (3-CMC), precum şi alte mijloace de probă. \n\n Ulterior, procurorii D.I.I.C.O.T. – Biroul Teritorial Brăila au dispus măsura reţinerii bărbatului, pentru săvârşirea infracţiunii de trafic de droguri de mare risc. \n\n În cursul zilei de joi, 8 februarie, judecătorul de drepturi şi libertăţi din cadrul Tribunalului Brăila a admis propunerea de arestare preventivă, pentru 30 de zile. \n\n Suportul de specialitate a fost asigurat de Direcţia Operaţiuni Speciale din cadrul Poliţiei Române. \n\n Acţiunea a beneficiat de sprijinul poliţiştilor din cadrul Inspectoratului de Poliţie Judeţean Brăila şi jandarmilor din cadrul Inspectoratului de Jandarmi Judeţean Brăila. \n\n Facem precizarea că, pe parcursul întregului proces penal persoanele cercetate beneficiază de drepturile şi garanţiile procesuale prevăzute de Codul de Procedură Penală, precum şi de prezumţia de nevinovăţie. Imagini, mai jos! ↓",
  "metadata": {
    "original_file": "Monitorul_De_Galati_0408.html"
  }
}