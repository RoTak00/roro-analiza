{
  "title": "Brăila: Hoţ în serie la 18 ani, băgat după gratii - VIDEO",
  "content": "Identificat de poliţişti şi reţinut pentru infracţiuni de furt calificat. \"La data de 11 ianuarie a.c., poliţişti din cadrul Poliţiei Municipiului Brăila - Biroul Investigaţii Criminale, municipiul Brăila au identificat şi reţinut pe bază de ordonanţă pentru 24 de ore un tânăr de 18 ani, din Brăila, bănuit pentru 12 infracţiuni de furt şi furt calificat. Din cercetări a reieşit că, în perioada martie-decembrie 2023, tânărul ar fi sustras mai multe telefoane mobile şi o trotinetă electrică, profitând de neatenţia persoanelor vătămate. De asemenea, tânărul ar mai fi sustras din incinta unor societăţi comerciale de pe raza municipiului mai multe bijuterii în valoare de peste 29.000 de lei, un televizor şi un telefon mobil. Mâine, 12 ianuarie a.c., tânărul va fi prezentat Parchetului de pe lângă Judecătoria Brăila cu propunere legală. Acesta a fost încarcerat în Centrul de Reţinere şi Arestare Preventivă Brăila\", a transmis, joi, IPJ Brăila. VIDEO, mai jos! ↓",
  "metadata": {
    "original_file": "Monitorul_De_Galati_0441.html"
  }
}