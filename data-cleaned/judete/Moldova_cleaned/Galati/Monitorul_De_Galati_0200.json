{
  "title": "VIDEO: Acţiuni de amploare şi percheziţii la Jirlău, Brăila",
  "content": "La data de 26 august a.c., în intervalul orar 06:00-09:00, poliţişti din cadrul Poliţiei Oraşului Făurei, cu sprijinul Serviciului de Investigaţii Criminale, Serviciului Rutier, Biroului Arme, Explozivi şi Substanţe Periculoase, Serviciului pentru Actiuni Speciale, Poliţiei Oraşului Ianca şi Însurăţei au acţionat în localitatea Jirlău. \n\n În cadrul acţiunii, au fost legitimate 104 persoane ce au fost verificate în aplicaţia eDAC, verificate 97 de autovehicule şi efectuate 97 de testări cu aparatul etilotest. \n\n Pentru cei care au ales să încalce prevederile legale, au fost aplicate 11 sancţiuni contravenţionale, în valoare de 6.600 de lei şi a fost reţinut un permis de conducere pentru alcool şi retrase 3 certificate de înmatriculare. \n\n De asemenea, au fost efectuate 8 percheziţii la domiciliile mai multor persoane, în localitatea Jirlău, într-un dosar penal întocmit sub aspectul săvârşirii infracţiunilor de tulburarea ordinii şi liniştii publice şi lovirea sau alte violenţe. \n\n Din cercetări a reieşit că, la data de 15 august a.c., în jurul orei 22:40, în timp ce se aflau în localitatea Jirlău, între 10 persoane cu vârste cuprinse între 18 şi 41 de ani, ar fi avut loc un conflict în urma căruia un bărbat, de 41 de ani, ar fi fost agresat, suferind vătămari pentru care a avut nevoie de îngrijiri medicale. \n\n În urma activităţilor efectuate, la data de 26 august a.c., poliţiştii au condus la sediul poliţiei trei bărbaţi, cu vârste cuprinse între 25 şi 36 de ani, fiind reţinuţi, pe bază de ordonanţă, pentru 24 de ore. Aceştia au fost încarceraţi în CRAP Brăila. \n\n La data de 27 august a.c., cei trei vor fi prezenţati Parchetului de pe lângă Judecătoria Făurei cu propunere legală, potrivit IPJ Brăila. VIDEO, mai jos!",
  "metadata": {
    "original_file": "Monitorul_De_Galati_0200.html"
  }
}