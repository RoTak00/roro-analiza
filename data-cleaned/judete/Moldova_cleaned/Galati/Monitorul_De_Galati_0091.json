{
  "title": "VIDEO: Un tânăr din Brăila, hoţ în serie din maşini, arestat preventiv",
  "content": "Arestat pentru furt calificat: \"La data de 30 octombrie a.c., poliţiştii din cadrul Biroului Investigaţii Criminale au reţinut pe bază de ordonanţă pentru 24 de ore un tânăr de 28 de ani, din Brăila, bănuit de comiterea infracţiunii de furt calificat (şapte acte materiale). În urma activităţilor de cercetare efectuate s-a stabilit că, în perioada 13-26 octombrie a.c., tânărul ar fi sustras din mai multe vehicule parcate pe raza municipiului, care nu aveau portierele asigurate, mai multe bunuri şi bani, creând un prejudiciu total de aproximativ 14.000 de lei. Astfel, la data de 31 octombrie a.c., instanţa a admis propunerea Parchetului de pe lângă Judecătoria Brăila şi a dispus faţă de tânăr măsura arestării preventive pentru o perioadă de 30 de zile. Acesta a fost încarcerat în C.R.A.P. Brăila\", potrivit IPJ Brăila. VIDEO, mai jos!",
  "metadata": {
    "original_file": "Monitorul_De_Galati_0091.html"
  }
}