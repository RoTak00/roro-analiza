{
  "title": "La 30 de ani, şi-a găsit sfârşitul înfiptă în tir. Accident tragic lângă Cuza Vodă, Brăila",
  "content": "Poliţiştii din cadrul Poliţiei Oraşului Însurăţei au fost sesizaţi joi seară, 12 octombrie 2023, la ora 20.12, prin apel 112, cu privire la faptul că pe DJ 212, în afara localităţii Cuza Vodă, a avut loc un accident rutier. Poliţiştii s-au deplasat la faţa locului şi au stabilit că o tânără de 30 de ani, din comuna Berteştii de Jos, în timp ce conducea un autoturism pe DJ 212, din direcţia Brăila către comuna Berteştii de Jos, s-ar fi angajat într-o depăşire şi ar fi pierdut controlul direcţiei volanului, lovind frontal un tir ce se deplasa din sens opus. În urma evenimentului a rezultat decesul tinerei, fiind transportată la Serviciul Judeţean de Medicină Legală Brăila în vederea efectuării necropsiei. Şoferul tirului a fost testat cu aparatul etilotest rezultatul fiind negativ. În cauză a fost întocmit dosar penal şi sunt continuate cercetările sub aspectul săvârşirii infracţiunii de ucidere din culpă.",
  "metadata": {
    "original_file": "Monitorul_De_Galati_0512.html"
  }
}