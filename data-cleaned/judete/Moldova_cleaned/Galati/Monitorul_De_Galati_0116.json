{
  "title": "Galați: Prins pe buldoexcavator fără permis",
  "content": "În data de 17 octombrie 2024, în jurul orei 10:30, poliţiştii Secţiei 6 Poliţie Rurală Tecuci au depistat pe strada Alexandru Ioan Cuza, din satul Drăgăneşti, comuna Drăgăneşti, judeţul Galaţi, un tânăr în vârstă de 29 de ani, din satul Malu Alb, comuna Drăgăneşti, în timp ce conducea un buldoexcavator neînmatriculat sau neînregistrat. \n\n Din verificările efectuate, poliţiştii au mai stabilit că bărbatul nu deţine permis de conducere pentru nicio categorie de vehicule, motive pentru care a fost întocmit un dosar penal, sub aspectul săvârşirii infracţiunilor de conducerea unui vehicul fără permis de conducere şi conducerea pe drumurile publice a unui vehicul neînmatriculat, potrivit IPJ Galaţi.",
  "metadata": {
    "original_file": "Monitorul_De_Galati_0116.html"
  }
}