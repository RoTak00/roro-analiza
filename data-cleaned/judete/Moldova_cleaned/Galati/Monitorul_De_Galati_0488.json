{
  "title": "A murit în zi de sărbătoare în casa mistuită de flăcări. Tragedie la Traian, Brăila",
  "content": "Detaşamentul 2 de pompieri Brăila a intervenit miercuri seară, 08 noiembrie, cu trei autospeciale de stingere pentru limitarea şi lichidarea unui incendiu la o locuinţă din localitatea Traian. Incendiul a surprins în locuinţă proprietara, în vârstă de 77 ani, intoxicată cu fum şi cu arsuri pe circa 50% din corp. Aceasta a fost declarată decedată de echipajul SAJ Brăila aflat la locul intervenţiei. Au ars locuinţa cu o suprafaţă de 120 mp şi bunurile din aceasta în proporţie de 70%. Cauza probabilă care a dus la producerea incendiului a fost jarul căzut dintr-o sobă lăsată nesupravegheată.",
  "metadata": {
    "original_file": "Monitorul_De_Galati_0488.html"
  }
}