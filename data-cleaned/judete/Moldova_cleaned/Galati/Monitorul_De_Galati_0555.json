{
  "title": "Ambulanţă privată lovită de un utilaj agricol. Pacientul transportat a fost rănit",
  "content": "La data de 11 septembrie 2023, poliţiştii din cadrul Inspectoratului de Poliţie al Judeţului Tulcea au fost sesizaţi prin apel la S.N.U.A.U. 112, cu privire la faptul că pe D.N. 22A a avut loc un eveniment rutier. \n\n Ca urmare a verificărilor efectuate de către poliţiştii sosiţi la faţa locului, s-a constatat faptul că evenimentul rutier a avut loc între un autovehicul special de transport medical privat condus de către bărbat, în vârstă de 58 de ani, din judeţul Tulcea şi un utilaj agricol condus de către un bărbat, în vârstă de 60 de ani, din judeţul Tulcea. \n\n În urma evenimentului rutier, a rezultat atât avarierea autovehiculului special de transport medical privat şi utilajului agricol, cât şi rănirea uşoară a unei persoane transportate de către autovehiculul medical, ce a fost transportată la o unitate spitalicească în vederea acordării de îngrijiri medicale. \n\n Conducătorul autovehiculului special de transport medical privat deţine permis de conducere corespunzător, iar ca urmare a testării cu aparatul etilotest s-a constatat faptul că ambii conducători nu se aflau sub influenţa băuturilor alcoolice. \n\n În urma verificărilor efectuate s-a constatat faptul că, conducătorul utilajului agricol nu deţine permis de conducere corespunzător, iar utilajul nu este înmatriculat ori înregistrat. \n\n În cauză a fost întocmit dosar de cercetare penală, sub aspectul săvârşirii infracţiunii de vătămare corporală din culpă, conducerea unui vehicul fără a deţine permis de conducere şi conducerea unui vehicul neînmatriculat pe drumurile publice, în continuare fiind efectuate cercetări pentru stabilirea tuturor cauzelor şi împrejurărilor producerii evenimentului rutier.",
  "metadata": {
    "original_file": "Monitorul_De_Galati_0555.html"
  }
}