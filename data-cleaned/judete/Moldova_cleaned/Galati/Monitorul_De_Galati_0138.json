{
  "title": "VIDEO: Noapte de coşmar pentru o familie din Tulcea! Casa lor a luat foc în toiul nopţii",
  "content": "În cursul nopţii trecute, prin apel la numărul unic de urgenţă 112, pompierii tulceni au fost anunţaţi despre faptul că în municipiul Tulcea, pe strada Văcărescu a izbucnit un incendiu la o locuinţă. Către locul de evenimentului au fost mobilizate două echipaje pompieri din cadrul Detaşamentului Tulcea cu două autospeciale de stingere care, ajunse în timp operativ, au constat că incendiul se manifesta cu flacăra deschisă violent la o terasă şi la pereţii exteriori a casei cu posibilitate de extindere la întregul acoperiş al locuinţei, dar şi la vecinătăţi. \n\n \"Prin eforturi susţinute, incendiul a fost rapid localizat, iar posibilitatea de propagare a fost rapid eliminată. Incendiul a fost lichidat în aproximativ o oră şi jumătate, iar cauza probabilă de producere a incendiului urmează să fie stabilită. Din fericire, nu au fost semnalate victime, proprietarii reuşind să se auto evacueze până la sosirea echipajelor de intervenţie\", transmite sg. maj. Daniel Năstase. Imagini, mai jos!",
  "metadata": {
    "original_file": "Monitorul_De_Galati_0138.html"
  }
}