{
  "title": "Tulcea: Doi copii dispăruţi de acasă, găsiţi morţi pe câmp",
  "content": "La data de 4 ianuarie 2025, poliţiştii din cadrul Inspectoratului de Poliţie Judeţean Tulcea au fost sesizaţi cu privire la plecarea voluntară a doi minori (o fată de 14 ani şi un băiat de 15 ani), de către familiile acestora. \n\n Minorii au plecat de la adresele de domiciliu, din municipiul Tulcea, la data de 04.01.2025 şi nu au mai revenit. \n\n Imediat după sesizarea depusă privind plecarea voluntară a celor doi, poliţiştii Serviciului de Investigaţii Criminale, cât şi cei ai Poliţie Municipiului Tulcea, au demarat proceduri ample de depistare a acestora. \n\n De asemenea, la data de 6 ianuarie a.c., aparţinătorii unuia dintre minori şi-au exprimat acordul cu privire la mediatizarea cazului, astfel fiind solicitat sprijinul cetăţenilor, prin intermediul mass-mediei, iar în cazul celui de-al doilea minor, aparţinătorii nu au fost de acord cu mediatizarea cazului. \n\n În cauză au fost efectuate toate activităţile specifice, implicit a fost refăcut traseul parcurs de persoanele dispărute, prin vizionarea camerelor de supraveghere identificate, fiind stabilit faptul că acestea s-au deplasat într-o zonă de câmp, din afara municipiul Tulcea. \n\n Astfel, a fost desfăşurată o activitate de scotocire a câmpului respectiv, fiind implicate echipe de investigaţii criminale, ordine publică, echipe canine, efective de jandarmi, pompieri şi voluntari, în urma cărora au fost găsiţi cei doi minori, fără a prezenta semne vitale, având semnalmente ce corespund cu cele ale persoanelor dispărute. \n\n Cercetările sunt continuate în cadrul unui dosar penal, sub aspectul săvârşirii infracţiunii de ucidere din culpă, potrivit IPJ Tulcea.",
  "metadata": {
    "original_file": "Monitorul_De_Galati_0019.html"
  }
}