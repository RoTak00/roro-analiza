{
  "title": "Bătaie la salonul de înfrumuseţare, la Tecuci",
  "content": "O femeie în vârstă de 30 ani, din Tecuci, s-a ales cu dosar penal pentru provocarea unui incident pe o stradă din municipiul Tecuci. Jandarmii care se aflau în zonă au intervenit imediat. \n\n \"Incidentul a avut loc în urmă cu trei zile, în jurul prânzului, pe o stradă din municipiul Tecuci. Echipajul de jandarmerie care se afla în misiune de menţinere a ordinii publice a observat cum o femeie intenţionează să arunce cu un coş de gunoi într-un vehicul care se punea în mişcare. Jandarmii au intervenit imediat şi au oprit acţiunea acesteia. Femeia a precizat că fusese agresată fizic de către o cunoştinţă, tot femeie, iar la momentul în care jandarmii au surprins-o ea încerca să o oprească să fugă de la faţa locului. \n\n Persoana vătămată, o femeie în vârstă de 25 ani, a fost invitată de jandarmi la sediul poliţiei pentru lămurirea aspectelor care au dus la provocarea acestui incident, iar din declaraţia acesteia a reieşit faptul că în timp ce se afla într-un salon de înfrumuseţare a fost scoasă afară forţat de către femeie şi lovită în cap şi abdomen, ulterior fiind ameninţată de către acestea pentru a o determina să îşi retragă plângerea împotriva unor membrii ai familiei agresoarei, într-un dosar aflat în cercetare. \n\n Întrucât la faţa locului s-au strâns mai multe persoane, agresoarea a fugit cu un vehicul, fiind ulterior identificată de către jandarmi, care au întocmit actele de sesizare a organelor de cercetare penală pentru săvârşirea infracţiunilor de lovire sau alte violenţe şi ameninţare. Cercetările sunt continuate de poliţie\", transmit jandarmii gălăţeni.",
  "metadata": {
    "original_file": "Monitorul_De_Galati_0387.html"
  }
}