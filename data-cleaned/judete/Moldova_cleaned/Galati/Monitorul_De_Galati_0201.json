{
  "title": "Persoană decedată la malul Dunării, la Tulcea! A fost lovită de un şofer băut, găsit la Brăila",
  "content": "La data de 25 august 2024, în jurul orei 14:51, poliţiştii din cadrul Secţiei 2 Poliţie Rurală Măcin, au fost sesizaţi cu privire la faptul că, în localitatea Dăeni pe malul Dunării a avut loc un eveniment rutier. \n\n Poliţiştii ajunşi la faţa locului au constatat faptul că pe malul fluviului se află o persoană în stare de inconştienţă, acesta fiind accidentată de un autoturism condus de un bărbat, ce a părăsit locul faptei, tânărul de 27 de ani fiind ulterior identificat de poliţişti, pe raza municipiului Brăila, iar în urma tersării cu aparatul etilotest rezultatul a indicat o valoare de 0,47 mg/L alcool pur în aerul expirat. \n\n La faţa locului s-a deplasat şi un echipaj din cadrul Serviciului de Ambulanţă Tulcea care a declarat decesul victimei. \n\n În cauză a fost întocmit dosar penal sub aspectul săvârşirii infracţiunilor de ucidere din culpă şi conducerea unui vehicul sub influenţa alcoolului, asupra acestuia fiind luată măsura reţinerii pentru o perioadă de 24 de ore, fiind depus în Centrul de Reţinere şi Arestare Preventivă din cadrul Inspectoratului de Poliţie Judeţean Tulcea, urmând ca în cursul zilei de azi, 26 august 2024, să fie prezentat instanţei de judecată pentru a dispune măsura preventivă.",
  "metadata": {
    "original_file": "Monitorul_De_Galati_0201.html"
  }
}