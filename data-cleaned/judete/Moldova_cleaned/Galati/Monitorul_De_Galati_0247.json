{
  "title": "VIDEO: Incendiu la Lacu Sărat (UPDATE)",
  "content": "Incendiu fond forestier pe raza loc. Lacu Sărat, între DN2B şi Staţiunea Lacu Sărat. Se intervine cu 4 ASAS şi o şenilată echipată pentru stingerea incendiilor. Arde vegetaţia de la nivelul solului pe o suprafaţă de cca 3 ha. Nu e în pericol staţiunea. În sprijin la incendiul din Lacu Sărat, încă o ASAS de la ISU Brăila şi o ASAS de la ISU Galaţi. Se acţionează cu dificultate din cauza accesului limitat. Se acţionează cu mijloace de primă intervenţie. Se lucrează pentru localizarea şi lichidarea incendiului, transmit pompierii. Vom reveni! VIDEO, mai jos! *sursa imagini facebook\n\nUPDATE, ora 14.30: Circulaţia tramvaielor spre/dinspre Staţiunea Lacu Sărat este întreruptă. Pe DN2B, centura municipiului Brăila şi localitatea Lacu Sărat, restricţionată, echipaje ale IPJ Brăila deviază circulaţia autovehiculelor. Totodată, a fost crescută capacitatea operaţională la cele două detaşamente (a fost chemat personal din turele libere) pentru schimb de efective la intervenţie.\n\nUPDATE, ora 14.45: \"Având în vedere incendiul ce se manifestă activ în zona pădurii Stejarul, traficul rutier a fost restricţionat temporar de poliţiştii rutieri pe tronsonul de drum situat între sensul giratoriu DN2B - Şoseaua Buzăului şi DC8. Traficul este deviat pe DC8 spre DE584 pentru cei care se deplasează dinspre localitatea Lacu Sărat şi pe DE87 către DE584 pentru cei care se deplasează dinspre municipiul Brăila\", transmite IPJ Brăila.\n\nUPDATE, ora 15.30: 45 militari din cadrul Brigăzii 10 Geniu cu o ASAS şi unelte genistice, în sprijin la intervenţia de la incendiul din Pădurea Stejarul.",
  "metadata": {
    "original_file": "Monitorul_De_Galati_0247.html"
  }
}