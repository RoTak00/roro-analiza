{
  "title": "FOTO: Accident mortal la Tulcea",
  "content": "În această dimineaţă, în jurul orei 09:30, pompierii militari au fost solicitaţi să intervină pentru gestionarea unei situaţii de urgenţă, generată de producerea unui accident rutier, în municipiul Tulcea, în care a fost implicat un autoturism. \"În urma coliziunii, şoferul autoturismului, o persoană de sex masculin, a rămas încarcerat. Către locul evenimentului s-au deplasat pompierii militari din cadrul Detaşamentului Tulcea, cu o autospecială de descarcerare şi două autospeciale de stingere. Victima a fost extrasă din autoturism de către pompieri şi predată echipajului SAJ, prezent la faţa locului, care i-au acordat primul ajutor medical. Din păcate, victima nu a răspuns manevrelor de resuscitare, fiind declarat decesul acesteia\", transmite ISU Tulcea.\n\nDin cauza unor probleme medicale, șoferul a pierdut controlul autoturismului. \"La data de 28 februarie 2024, în jurul orei 09:20, poliţiştii din cadrul Biroului Rutier au fost sesizaţi cu privire la producerea unui eveniment rutier. În urma verificărilor efectuate, poliţiştii au constatat faptul că un bărbat de 60 ani a condus un autoturism pe strada Spitalului din municipiul Tulcea, iar din cauza unor probleme medicale a pierdut controlul autoturismului, intrând în coliziune cu un copac din afara părţii carosabile. În urma evenimentului rutier a rezultat decesul conducătorului auto. În cauză a fost întocmit dosar penal sub aspectul săvârşirii infracţiunii de ucidere din culpă\", transmite IPJ Tulcea. FOTO, mai jos! ↓",
  "metadata": {
    "original_file": "Monitorul_De_Galati_0397.html"
  }
}