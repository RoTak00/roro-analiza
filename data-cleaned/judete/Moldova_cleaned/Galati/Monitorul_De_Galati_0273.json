{
  "title": "VIDEO: Turist dispărut în Dunăre! Salvatorii îl caută (UPDATE)",
  "content": "În cursul zilei de ieri, 11 iunie, pompierii tulceni au fost alertaţi despre faptul că o persoană, un bărbat de 48 de ani, din localitatea Sfântu Gheorghe din judeţul Covasna, în timp ce se afla pe malul Braţului Sf. Gheorghe a dispărut în cursul nopţii. \n\n Din cadrul Detaşamentului de Pompieri Tulcea a intervenit imediat un echipaj de căutare salvare cu o ambarcaţiune, iar căutările au fost efectuate până la lăsarea întunericului din păcate, fără niciun rezultat pozitiv. \n\n În cursul zilei de astăzi, căutările turistului au fost reluate cu două echipaje, unul de scanfandri din cadrul ISU Brăila şi unul de căutare salvare cu o ambarcaţiune IB5. Căutările sunt efectuate în condiţii de vizibilitate zero, la o adâncime pe alocuri de peste 8 metri. \n\n Salvatorii tulceni fac un apel către toţi pasionaţii de pescuit şi iubitorii de natură şi Deltă \"să fie vigilenţi când stau pe malul Dunării ori a apei, să nu se scalde sub nici o formă în apele curgătoare şi să acorde o atenţie sporită în cazul în care pescuiesc pe timpul nopţii. \n\n De asemenea, în cazul în care sunteţi nevoiţi să vă deplasaţi cu ambarcaţiuni, vă reamintim că purtarea vestii de salvare este obligatorie! Aceasta vă poate salva viaţa chiar dacă consideraţi că sunteţi buni înotători! Apele Dunării nu iartă!\". Imagini, mai jos!\n\nUPDATE: Căutările bărbatului dispărut în cursul nopţii de 10 iunie în Braţul Sf. Gheorghe au fost reluate în cursul zilei de joi, 13 iunie, cu ajutorul echipei de scafandri din cadrul ISU Brăila şi un echipaj naval cu o ambarcaţiune IB 5. \"În urmă cu scurt timp, bărbatul de 48 de ani a fost găsit. Drept urmare, misiunea pompierilor în zonă a fost încheiată. Bărbatul de 48 de ani fost găsit decedat din păcate în apele Dunării\", transmit autorităţile.",
  "metadata": {
    "original_file": "Monitorul_De_Galati_0273.html"
  }
}