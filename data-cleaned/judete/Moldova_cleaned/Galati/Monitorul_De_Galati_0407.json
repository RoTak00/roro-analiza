{
  "title": "Percheziţii la Tudor Vladimirescu. Bărbat reţinut de poliţişti",
  "content": "La data de 12 februarie 2024, poliţiştii Serviciului Arme, Explozivi şi Substanţe Periculoase Galaţi, cu sprijinul celor din cadrul Serviciului Criminalistic, au pus în executare un mandat de percheziţie domiciliară pe raza comunei Tudor Vladimirescu din judeţul Galaţi, la domiciliul unui bărbat, în vârstă de 43 ani, ocazie cu care aceştia au găsit o armă letală de vânătoare de calibru 12 şi 2 cartuşe aferente, pe care bărbatul le deţinea fără drept. După administrarea materialului probator în cauza penală, poliţiştii au luat măsura reţinerii pentru 24 de ore a bărbatului, urmând ca în cursul zilei de marţi, 13 februarie 2024, să fie prezentat la Parchetul de pe lângă Judecătoria Lieşti, în vederea dispunerii unei măsuri preventive. În cauză, poliţiştii continuă cercetările sub aspectul săvârşirii infracţiunii de nerespectarea regimului armelor şi al muniţiilor.",
  "metadata": {
    "original_file": "Monitorul_De_Galati_0407.html"
  }
}