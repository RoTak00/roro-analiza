{
  "title": "Fete de 9 şi 15 ani lovite de o autoutilitară la Chiscani, Brăila",
  "content": "La data de 28 august a.c., la ora 15:25, poliţiştii au fost sesizaţi prin apel 112 cu privire la faptul că în localitatea Chiscani a avut loc un accident rutier. Din primele cercetări a reieşit că, un bărbat de 41 de ani, din localitatea Chiscani, în timp ce conducea o autoutilitară pe DJ 212, pe raza localităţii de domiciliu, dinspre Brăila către Tichileşti, ar fi surprins şi accidentat două minore. În urma evenimentului a rezultat vătămarea corporală a celor două minore de 9 şi 15 ani, ambele din localitatea Chiscani, fiind transportate la spital pentru acordarea de îngrijiri medicale. Şoferul a fost testat cu aparatul etilotest rezultatul fiind zero. În cauză continuă cercetările într-un dosar dosar penal întocmit sub aspectul săvârşirii infracţiunii de vătămare corporală din culpă, potrivit IPJ Brăila.",
  "metadata": {
    "original_file": "Monitorul_De_Galati_0195.html"
  }
}