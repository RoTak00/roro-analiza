{
  "title": "VIDEO: Percheziţii la Brăila. Pinocchio săltat de poliţie",
  "content": "La de 14 mai a.c., poliţiştii din cadrul Serviciului de Investigaţii Criminale, sub supravegherea Parchetului de pe lângă Judecătoria Brăila, au efectuat 9 percheziţii domiciliare într-un dosar penal întocmit sub aspectul săvârşirii infracţiunii de proxenetism şi conducerea sub influenţa substanţelor psihoactive. \n\n În urma activităţilor efectuate, poliţiştii au reţinut pe bază de ordonanţă pentru 24 de ore un bărbat de 34 de ani, din Brăila. \n\n Din cercetări a reieşit că, începând cu anul 2018 până în anul 2023, bărbatul ar fi determinat şi înlesnit practicarea prostituţiei de către o femeie 23 de ani în diferite state europene, iar în anul 2023 ar fi folosit violenţe verbale pentru a o determina să continue practicarea prostituţiei, obţinând în toată perioada foloase patrimoniale de pe urma acestei activităţi. \n\n De asmenea, la data de 29 aprilie 2023, bărbatul ar fi condus autoturismul pe drumurile publice din municipiul Brăila în timp ce se afla sub influenţa substanţelor psihoactive. \n\n La data de 15 mai a.c., Judecătoria Brăila a admis propunerea Parchetului de pe lângă Judecătoria Brăila şi a dispus arestarea preventivă pentru 30 de zile a bărbatului în cauză. \n\n Individul săltat este Ionuţ Popa, zis Pinocchio, cel căruia, anul trecut, i-au fost tăiate degetele cu maceta, în atacul de pe Dorobanţilor . VIDEO, mai jos! ↓",
  "metadata": {
    "original_file": "Monitorul_De_Galati_0301.html"
  }
}