{
  "title": "Un băiat de 9 ani s-a urcat pe un vagon garat în staţia C.F. Brăila şi s-a electrocutat",
  "content": "Poliţiştii din cadrul Postului de Poliţie Transporturi Feroviare Brăila s-au sesizat din oficiu, la data de 06 noiembrie 2024, în jurul orei 16.30, cu privire la faptul că un băiat, în vârstă de 9 ani, din Brăila, s-a urcat pe un vagon garat în staţia C.F. Brăila şi s-a electrocutat. Iniţial, minorul a fost transportat la spital, în Brăila, pentru acordarea de îngrijiri medicale. Ulterior, copilul a fost dus la Spitalul \"Grigore Alexandrescu\" din Bucureşti. \"În continuare se efectuează cercetări pentru stabilirea cu exactitate a tuturor împrejurărilor în care a avut loc evenimentul\", transmit poliţiştii brăileni.",
  "metadata": {
    "original_file": "Monitorul_De_Galati_0084.html"
  }
}