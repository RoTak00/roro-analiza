{
  "title": "Tecucean prins băut \"bine\" la volan",
  "content": "În data de 27 august 2024, în jurul orei 18:00, poliţiştii din cadrul Biroului Rutier Tecuci au depistat în trafic, un bărbat, în vârstă de 45 de ani, din municipiul Tecuci, judeţul Galaţi, care conducea un autoturism pe strada Militari, din aceeaşi localitate, aflându-se sub influenţa băuturilor alcoolice. Rezultatul testării bărbatului cu aparatul etilotest, a fost de 1,23 mg/l alcool pur în aerul expirat. Ulterior, acesta a fost condus la spital, în vederea prelevării de probe biologice, pentru stabilirea cu exactitate a valorii alcoolemiei, potrivit IPJ Galaţi.",
  "metadata": {
    "original_file": "Monitorul_De_Galati_0198.html"
  }
}