{
  "title": "VIDEO: Acţiune de amploare a polițiștilor în municipiul Brăila",
  "content": "Acţiune de amploare în municipiul Brăila: \"În această dimineaţă (n.r. 08 noiembrie 2024), începând cu ora 06:00, a fost organizată şi executată o nouă acţiune cu efective mărite pentru verificarea modului de respectare a prevederilor privind regimul armelor şi muniţiilor, prevenirea şi combaterea consumului de alcool şi droguri la volan, prevenirea infracţiunilor comise cu violenţă în mediul stradal, dar şi verificarea persoanelor aflate sub măsura arestului la domiciliu şi a agresorilor sexuali. În cadrul acţiunii au fost angrenaţi poliţişti din cadrul Biroului Arme Explozivi şi Substanţe Periculoase împreună cu Biroul Investigaţii Criminale, Biroul Proximitate, Biroul Rutier, Biroul Ordine Publică şi Serviciul pentru Acţiuni Speciale. De asemenea, poliţiştii au efectuat şi o percheziţie domiciliară în cadrul unui dosar penal aflat în lucru. În cadrul acţiunii au fost legitimate 44 de persoane, verificate 32 de vehicule, 26 dintre şoferii acestora fiind testaţi cu aparatul etilotest şi au fost aplicate cinci sancţiuni contravenţionale, în valoare de aproximativ 2.000 de lei, conform O.U.G. nr. 195/2002, iar ca măsură complementară a fost reţinut un permis de conducere pentru conducerea unui vehicul sub influenţa alcoolului. Totodată, au fost controlaţi şi opt deţinători legali de arme, fiind aplicate două sancţiuni contravenţionale, în valoare de 750 de lei conform Legii nr. 407/2006 privind vânătoarea şi protecţia fondului cinegetic. Astfel de acţiuni vor continua şi în perioada următoare, făcând parte dintr-o serie de măsuri continue luate de Poliţia Română pentru a asigura un climat de siguranţă şi a descuraja orice activitate infracţională!\", potrivit IPJ Brăila. VIDEO, mai jos!",
  "metadata": {
    "original_file": "Monitorul_De_Galati_0083.html"
  }
}