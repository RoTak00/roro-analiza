{
  "title": "Accident mortal la ieșirea din localitatea Lacu Sărat",
  "content": "La data 8 septembrie a.c., la ora 19:55, polițiștii din cadrul Serviciului Rutier au fost sesizați prin apel 112 cu privire la faptul că pe DN 2B, la ieșire din localitatea Lacu Sărat a avut loc un accident rutier.\n\nSe pare că între două autovehicule a avut loc un impact frontal, în urma căruia o persoană a decedat și alte persoane sunt rănite.\n\nTraficul rutier este blocat în totalitate, fiind deviat prin localitatea Traian și pe DC8, potrivit IPJ Brăila.\n\nUpdate : \"La data 8 septembrie a.c., la ora 19:55, polițiștii din cadrul Serviciului Rutier au fost sesizați prin apel 112 cu privire la faptul că pe DN 2B, la ieșire din localitatea Lacu Sărat a avut loc un accident rutier.\n\nÎn urma evenimentului a rezultat decesul unui tânăr de 24 de ani din localitatea Silistraru și a unui bărbat, în vârstă de 34 de ani, din Brăila.\n\nDe asemenea, în urma vătămărilor suferite, șase pasageri din cele două vehicule au fost transportați la spital pentru acordarea de îngrijiri medicale.\n\nCei doi șoferi au fost testați cu aparatul etilotest, rezultatele fiind zero.\n\nÎn cauză a fost întocmit dosar penal în care sunt continuate cercetările sub aspectul săvârșirii infracțiunilor de ucidere din culpă și vătămare corporală din culpă.\n\nTraficul rutier este în continuare blocat în totalitate\", a revenit IPJ Brăila.",
  "metadata": {
    "original_file": "Monitorul_De_Galati_0179.html"
  }
}