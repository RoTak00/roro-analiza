{
  "title": "Accident mortal la Însurăței",
  "content": "La data de 1 septembrie a.c., la ora 05:30 polițiștii din cadrul Poliției Orașului Însurăței au fost sesizați prin apel 112 cu privire la faptul că pe DE 584 a avut loc un accident rutier.\n\nDin primele cercetări a reieșit că un bărbat de 45 de ani, din localitatea Siliștea, în timp ce conducea un autoturism, la ieșirea din orașul Însurăței, peste un pod, ar fi pătruns pe contrasens, în împrejurări care vor fi stabilite prin cercetări și a lovit un tir ce se deplasa din sens opus, condus de un cetățean ucrainean de 30 de ani.\n\nÎn urma evenimentului a rezultat decesul bărbatului de 45 de ani.\n\nÎn cauză continuă cercetările într-un dosar penal întocmit sub aspectul săvârșirii infracțiunii de ucidere din culpă.\n\nÎn prezent se circulă alternativ pe un singur sens de mers.",
  "metadata": {
    "original_file": "Monitorul_De_Galati_0191.html"
  }
}