{
  "title": "Lucrări la barieră în regiune. Traficul rutier, deviat!",
  "content": "Compania Naţională de Căi Ferate CFR SA informează că în perioada 25 - 28 septembrie 2023, în intervalul orar 08.00 - 16.00, se vor executa lucrări de reparaţii la partea carosabilă de la trecerea la nivel cu calea ferată de pe linia CF Făurei - Buzău, km CF 172+263, intersecţie cu DN2B, la km rutier 50+240, în dreptul localităţii Găiseanca!\n\nÎn perioada necesară desfăşurării lucrărilor de reparaţii la trecerea la nivel cu calea ferată situată pe linia CF linia CF Făurei - Buzău, km CF 172+263, traficul rutier va fi deviat pe ruta DN2B - DJ203S - DJ203 - DN2B.\n\n\" Rugăm conducătorii auto să respecte restricţiile instituite în perioada desfăşurării lucrărilor. Menţionăm faptul că lucrările de refacere a zonei carosabile, prin înlocuirea dalelor de beton, la trecerea la nivel cu calea ferată de pe linia CF Făurei - Buzău, km CF 172+263, au drept scop îmbunătăţirea condiţiilor de circulaţie în interiorul pasajului \", transmite CFR SA.",
  "metadata": {
    "original_file": "Monitorul_De_Galati_0532.html"
  }
}