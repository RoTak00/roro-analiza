{
  "title": "FOTO: Grav accident la Tulcea. Şoferul, blocat între fiarele maşinii (UPDATE)",
  "content": "Astăzi, în jurul orei 11:35, pompierii militari au fost anunţaţi, prin apel la numărul unic de urgenţă 112, despre faptul că la intrare în localitatea Turda, s-a produs un accident rutier cu un autoturism implicat, în care se afla o singură persoană. \n\n Către locul evenimentului au fost direcţionate, forţe din cadrul Staţiei de Pompieri Babadag cu o autospecială de stingere cu modul pentru descarcerare, o ambulanţă SMURD fiind transmise informaţii că şoferul autoturismului este încarcerat. \n\n Ajunse la locul evenimentului, forţele de intervenţiei au constat că în urma evenimentului rutier a rezultat o victimă de sex masculin, în vârstă de 48 de ani, încarcerată. \n\n Aceasta a fost extrasă din autoturismul avariat de către echipajul de pompieri şi predată în stare de conştienţă echipajelor medicale SAJ în vederea acordării primului ajutor medical calificat, ulterior fiind transportată la o unitate de primiri urgenţe, transmit salvatorii tulceni. FOTO, mai jos!\n\nUPDATE: \"La data de 19 noiembrie a.c, poliţiştii din cadrul Serviciului Rutier Tulcea au fost sesizaţi cu privire la faptul că în apropierea localităţii Turda, a avut loc un accident rutier. În urma activităţilor desfăşurate de poliţişti, s-a stabilit faptul că un bărbat de 47 de ani, din municipiul Bucureşti ar fi condus un autoturism între localităţile Mihai Bravu şi Turda, şi ar fi pierdut controlul autoturismului intrând ulterior în coliziune cu un arbore din afara părţii carosabile. În urma accidentului, bărbatul a fost transportat la Spitalul Judeţean Tulcea. Cercetările sunt continuate în cadrul unui dosar penal sub aspectul săvârşirii infracţiunii de vătămare corporală din culpă\", a transmis, ulterior, IPJ Tulcea. FOTO, mai jos!",
  "metadata": {
    "original_file": "Monitorul_De_Galati_0070.html"
  }
}