{
  "title": "Tămăoani: Tânăr depistat conducând un ansamblu rutier fără categorie corespunzătoare",
  "content": "Poliţiştii de frontieră din cadrul Sectorului Poliţiei de Frontieră Folteşti efectuează cercetări cu privire la fapta unui bărbat de a conduce un ansamblu de vehicule, deşi permisul de conducere deţinut nu îi dădea dreptul. \"În data de 18 decembrie a.c., în jurul orei 16.30, pe timpul desfăşurării unei misiuni specifice de supraveghere în zona de competenţă, un echipaj al poliţiei de frontieră din cadrul Sectorului Poliţiei de Frontieră Folteşti - I.T.P.F. Iaşi, aflat în exercitarea atribuţiilor de serviciu, DN 26, pe raza localităţii Tămăoani – judeţul Galaţi, a efectuat semnalele regulamentare de oprire pentru un ansamblu rutier format dintr-un autovehicul ce tracta o remorcă, ambele înmatriculate în România, condus de un bărbat, cetăţean român, în vârstă de 22 de ani. Cu ocazia efectuării controlului, conducătorul auto a prezentat un permis de conducere emis de autorităţile din România, valabil pentru categoriile AM, B1, B, dar nu şi pentru categoria BE, necesară conducerii ansamblului rutier respectiv. Cu privire la cele constatate, persoana a declarat că nu s-a informat în mod corect şi complet în prealabil şi a crezut că poate conduce un astfel de ansamblu rutier doar cu categoria B. În cauză colegii noştrii efectuează cercetări sub aspectul săvârşirii infracţiunii de conducerea pe drumurile publice a unui vehicul de către o persoană cu permis de conducere necorespunzător categoriei vehiculului respectiv, la finalizare urmând a se lua măsurile legale care vor fi dispuse\", transmite I.T.P.F. Iaşi.",
  "metadata": {
    "original_file": "Monitorul_De_Galati_0459.html"
  }
}