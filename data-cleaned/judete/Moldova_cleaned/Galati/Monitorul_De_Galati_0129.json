{
  "title": "VIDEO: Un autocamion a luat foc la intrarea în Isaccea",
  "content": "În urmă cu scurt timp, Detașamentul de Pompieri Tulcea fost alertat prin apel la numărul unic de urgență 112 despre faptul că la intrare în localitatea Isaccea, jud. Tulcea un autocamion a luat foc. Către locul intervenției au fost trimise două echipaje de pompieri cu două autospeciale de stingere și a fost alertat și Serviciul Voluntar pentru Situații de Urgență Isaccea. La ajungerea echipajelor, incendiul se manifesta la remorca ansamblului auto în partea din spate, mai exact la roțile remorcii. În timpu operativ, pompierii tulceni împreună cu SVSU Isaccea au lichidat incendiul reușind să protejeze încărcătura din containerul transportat. Circulația pe drumul european 87 care face legătura între Tulcea și localitățile Galați și Brăila este restricționat pe o singură bandă de sens, echipaje ale IPJ Tulcea dirijează traficul rutier. Nu sunt înregistrate victime. Imagini, mai jos!",
  "metadata": {
    "original_file": "Monitorul_De_Galati_0129.html"
  }
}