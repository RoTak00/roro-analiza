{
  "title": "A intrat cu maşina pe trotuar şi a omorât un om! Tragedie în judeţul Tulcea",
  "content": "La data de 25 august 2024, în jurul orei 16:00 , poliţiştii din cadrul Serviciului Rutier au fost sesizaţi cu privire la faptul că, în localitatea Ceamurlia de Jos a avut loc un accident rutier. \n\n Poliţiştii ajunşi la faţa locului au constatat faptul că un tânăr de 26 de ani ar fi condus un autoturism pe DJ 222, iar din cauza neadaptării vitezei într-o curbă la stânga, ar fi pierdut controlul autoturismului şi ar fi pătruns pe trotuar, unde a accidentat două persoane, ce se aflau pe o bancă. \n\n În urma evenimentului rutier a rezultat decesul uneia dintre persoanele aflate pe trotuar şi rănirea celeilalte, aceasta fiind transportată la Spitalul Judeţean Tulcea. \n\n În cauză, a fost întocmit dosar penal sub aspectul săvârşirii infracţiunilor de ucidere din culpă şi vătămare corporală din culpă.",
  "metadata": {
    "original_file": "Monitorul_De_Galati_0204.html"
  }
}