{
  "title": "Prins pe TIR, la 69 de ani, cu permisul suspendat pentru rele în trafic",
  "content": "Poliţiştii de frontieră din cadrul Sectorului Poliţiei de Frontieră Brăila efectuează cercetări cu privire la un bărbat care conducea un ansamblu rutier, deşi permisul de conducere deţinut figura ca fiind suspendat. \"În data de 01 noiembrie a.c., în jurul orei 10.00, s-a prezentat pentru efectuarea de operaţiuni comerciale în Punctul Poliţiei de Frontieră Brăila - I.T.P.F. Iaşi, un bărbat, cetăţean român, în vârstă de 69 de ani, la volanul unui cap tractor ce tracta o semiremorcă, ambele înmatriculate în România. Cu ocazia controlului, în urma verificărilor suplimentare efectuate, colegii noştri au constatat că bărbatul are dreptul de a conduce suspendat, ca urmare a comiterii unor abateri la regimul rutier, sancţiune aplicată de Serviciul Rutier Bacău\", potrivit I.T.P.F. Iaşi. În cauză, poliţiştii de frontieră efectuează cercetări, sub aspectul săvârşirii infracţiunii de conducere pe drumurile publice a unui vehicul de către o persoană căreia exercitarea dreptului de a conduce i-a fost suspendată, la finalizare urmând a se lua măsurile legale care se impun.",
  "metadata": {
    "original_file": "Monitorul_De_Galati_0492.html"
  }
}