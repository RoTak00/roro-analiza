{
  "title": "Ambarcațiune în flăcări la Tulcea",
  "content": "În urmă cu puțin timp, pompierii militari au fost solicitați să intervină pentru lichidarea unui incendiu izbucnit la o ambarcațiune, pe canalul Mila35. \n\n Către locul intervenției se deplasează un echipaj din cadrul Detașamentului Tulcea, cu o ambarcațiune. \n\n Din primele informații, la momentul izbucnirii incendiului, în ambarcațiune se aflau 2 persoane care au reușit să se autoevacueze și să ajungă, în siguranță, la mal. \n\n Incendiu a fost lichidat. Urmează să fie stabilită și cauza incendiului. Sursa foto: Facebook - Ziarul de Tulcea\n\nUPDATE: \"De asemenea, după lichidarea incendiului, ambarcațiunea care a luat foc a fost adusă la mal de către colegi. Cele două persoane aflate în barcă la momentul izbucnirii incendiului nu au avut nevoie de îngrijiri medicale. Cauza probabilă, scurtcircuit la unul dintre motoare\", potrivit ISU Tulcea. Imagini, mai jos! *sursa foto/video: ISU Tulcea",
  "metadata": {
    "original_file": "Monitorul_De_Galati_0101.html"
  }
}