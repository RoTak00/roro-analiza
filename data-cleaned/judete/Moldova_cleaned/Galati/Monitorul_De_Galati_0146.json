{
  "title": "Brăila: Percheziţii într-un dosar privind săvârşirea infracţiunilor de înşelăciune şi fals (VIDEO)",
  "content": "La data de 25 septembrie a.c., poliţiştii Serviciului de Investigare a Criminalităţii Economice Brăila, sub coordonarea Parchetului de pe lângă Judecătoria Brăila, au pus în aplicare 26 de mandate de percheziţie domiciliară, în judeţul Brăila, fiind vizate 23 de persoane într-un dosar în care se efectuează cercetări sub aspectul săvârşirii infracţiunilor de înşelăciune, falsificarea de instrumente oficiale, folosirea instrumentelor false, fals în înscrisuri oficiale şi uz de fals. \n\n În urma activităţilor, au fost puse în executare 15 mandate de aducere a unor persoane care, în perioada aprilie - mai 2023, ar fi obţinut contracte de împrumut în baza unor documente falsificate, cauzând un prejudiciu instituţiilor de credit de peste 230.000 de lei. \n\n La domiciliile persoanelor vizate au fost descoperite şi ridicate 31 de telefoane mobile, 4 laptopuri, 2 tablete, 400 de euro, înscrisuri utile cauzei, dar şi 2 arme neletale şi 1 detector de metale. \n\n În urma probatoriului administrat, poliţiştii au reţinut, pe bază de ordonanţă, pentru 24 de ore, o femeie, de 55 de ani, din Brăila. \n\n La data de 26 septembrie a.c., faţă de femeia în cauză a fost dispusă măsura controlului judiciar pentru 60 de zile. \n\n Facem precizarea că, pe întreg parcursul procesului penal, persoanele cercetate beneficiază de drepturile şi garanţiile procesuale prevăzute de Codul de procedură penală, precum şi de prezumţia de nevinovăţie, transmite IPJ Brăila. VIDEO, mai jos!",
  "metadata": {
    "original_file": "Monitorul_De_Galati_0146.html"
  }
}