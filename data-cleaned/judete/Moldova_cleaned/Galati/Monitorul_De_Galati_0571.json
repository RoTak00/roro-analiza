{
  "title": "Brăila: O şoferiţă a lovit mortal un copilaş de 3 ani. Femeia ar fi consumat substanţe psihoactive",
  "content": "Astăzi, în jurul orei 19:50, poliţiştii Biroului Rutier au fost sesizaţi prin apel 112 cu privire la faptul că pe strada Cărămidari din municipiul Brăila a avut loc un accident rutier.\n\nLa faţa locului s-au deplasat poliţiştii, care, din primele cercetări, au stabilit faptul că o femeie, în vârstă de 38 de ani, din Brăila, în timp ce conducea un autoturism pe strada Cărămidari, dinspre strada Bistriţei către strada Avram Iancu, ar fi surprins şi accidentat un copil, în vârstă de 3 ani, din Brăila.\n\nÎn urma evenimentului, la faţa locului a intervenit un echipaj SMURD, pentru a-i acorda îngrijiri medicale minorului, însă acesta a decedat, urmând a fi transportat la Serviciul de Medicină Legală Brăila, în vederea efectuării necropsiei.\n\nAceasta a fost testată şi cu aparatul drugtest, rezultatul indicând consumul unei substanţe psihoactive, motiv pentru care i-au fost recoltate mostre biologice la spital.\n\nÎn cauză, a fost întocmit dosar penal şi sunt continuate cercetările pentru stabilirea cu exactitate a tuturor împrejurărilor în care a avut loc evenimentul, sub aspectul săvârşirii infracţiunilor de ucidere din culpă şi conducerea unui vehicul sub influenţa substanţelor psihoactive.",
  "metadata": {
    "original_file": "Monitorul_De_Galati_0571.html"
  }
}