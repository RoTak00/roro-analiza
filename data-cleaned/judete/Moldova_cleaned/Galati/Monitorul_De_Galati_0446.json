{
  "title": "Cutremur de suprafaţă cu epicentrul la Umbrăreşti",
  "content": "Un seism de suprafaţă s-a produs ieri seară în comuna Umbrăreşti din judeţul Galaţi. \n\n \"În ziua de 08 Ianuarie 2024 la ora 16:19:47 (ora locală a României) s-a produs în MOLDOVA, GALATI un cutremur slab cu magnitudinea ml 2.3, la adâncimea de 22.3km. Cutremurul s-a produs în apropierea următoarelor oraşe: 19km E de Focsani, 56km NV de Galati, 61km S de Barlad, 65km NV de Braila, 77km NE de Buzau\", transmite Institutul Naţional de Cercetare - Dezvoltare pentru Fizica Pământului. \n\n Cutremurul a fost catalogat de seismologi ca fiind minor, dar gălăţenii nu au uitat încă ce necazuri au adus cutremurele catalogate ca fiind ”minore” în localitatea Izvoarele, tot din judeţul Galaţi, dar şi cutremurele mici dar multe de la Gorj.",
  "metadata": {
    "original_file": "Monitorul_De_Galati_0446.html"
  }
}