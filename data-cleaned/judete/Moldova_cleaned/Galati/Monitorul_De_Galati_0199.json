{
  "title": "VIDEO: Grav accident cu victime la Tulcea",
  "content": "Accident, azi-noapte, cu 8 persoane implicate şi 2 maşini, una răsturnată. Accidentul s-a produs la ieşirea din mun. Tulcea către satul Malcoci. Şase victime au primit îngrijiri medicale. \"La data de 27 august 2024, în jurul orei 23:10, poliţişti din cadrul Biroului Rutier au fost sesizaţi cu privire la faptul că pe o stradă din municipiul Tulcea a avut loc un accident rutier. Poliţiştii ajunşi la faţa locului au constatat faptul că, un tânăr de 20 de ani ar fi condus un autoturism pe strada Elizeului, iar din cauza efectuării unei depăşiri neregulamentare ar fi intrat în coliziune cu un alt autoturism condus de un bărbat de 27 de ani ce ar fi fost proiectat ulterior în afara părţii carosabile. În urma evenimentului rutier, a rezultat rănirea a 8 persoane, 3 persoane din primul autoturism şi 5 din al doilea autoturism ce au fost transportate la Spitalul Judeţean Tulcea pentru acordarea îngrijirilor medicale. În cauză a fost întocmit dosar penal sub aspectul săvârşirii infracţiunii de vătămare corporală din culpă\", transmite I.P.J. Tulcea. VIDEO, mai jos!",
  "metadata": {
    "original_file": "Monitorul_De_Galati_0199.html"
  }
}