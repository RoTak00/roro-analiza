{
  "title": "Galaţi: Tânăr din Fârţăneşti săltat de acasă şi închis pentru tentativă la omor",
  "content": "Mandat de executare a pedepsei cu închisoarea, pus în aplicare de poliţişti: \"La data de 29 octombrie 2024, poliţiştii din cadrul Serviciului de Investigaţii Criminale – Biroul Urmăriri au depistat pe raza localităţii Fârţăneşti, din judeţul Galaţi, un bărbat în vârstă de 24 de ani, din aceeaşi localitate, faţă de care Tribunalul Galaţi a emis. în data de 25 octombrie 2024, un mandat de executare a pedepsei, într-o cauză penală în care a fost condamnat la o pedeapsă de 8 ani de închisoare, pentru săvârşirea infracţiunii de tentativă la omor calificat. Bărbatul a fost condus şi încarcerat în Penitenciarul de Maximă Siguranţă Galaţi, în vederea executării pedepsei\", informează IPJ Galaţi.",
  "metadata": {
    "original_file": "Monitorul_De_Galati_0097.html"
  }
}