{
  "title": "Fetiţă de 2 ani moartă după ce s-a curentat la priză",
  "content": "Tragedie în această dimineaţă, luni, 07 august 2023, la ora 10.35! Poliţia Municipiului Brăila a fost sesizată, prin apel 112, cu privire la faptul că un copil s-ar fi electrocutat în casă, în satul Pitulaţi. Poliţiştii au mers la faţa locului, unde au văzut că cele sesizate se confirmă: o fetiţă, de numai 2 anişori, în timp ce se afla în casă, s-ar fi curentat la tripla din dormitor. Au intervenit la faţa locului, pentru acordarea de îngrijiri medicale, un echipaj SMURD şi o ambulanţă, care, din nefericire, i-au declarat ulterior decesul. În cauză, poliţiştii au întocmit un dosar penal în care sunt continuate cercetările sub aspectul săvârşirii infracţiunii de ucidere din culpă.",
  "metadata": {
    "original_file": "Monitorul_De_Galati_0595.html"
  }
}