{
  "title": "Bărbat internat la Cardiologie, găsit mort lângă spital, la Brăila",
  "content": "Polițiștii din cadrul Poliției Municipiului Brăila au fost sesizați, prin apel 112, l a data de 16 octombrie a.c., la ora 05:45, de către un medic din cadrul unui spital din municipiu, cu privire la faptul că un bărbat ce era internat ar fi plecat din unitatea spitalicească. \n\n Bărbatul de 53 de ani, din Brăila, a fost găsit în stare de inconștiență, în exteriorul unității spitalicești, lângă gardul acesteia, situat pe Șoseaua Națională Veche, fiind declarat decedat. \n\n Acesta a fost transportat la Serviciul Județean de Medicină Legală Brăila în vederea efectuării necropsiei. \n\n În cauză a fost întocmit dosar penal sub aspectul săvârșirii infracțiunii de ucidere din culpă. \n\n În urma activităților de cercetare efectuate, polițiștii din cadrul Poliției Municipiului Brăila s-au sesizat din oficiu și cu privire la săvârșirea infracțiunii de neglijență în serviciu, fiind continuate cercetările pentru stabilirea cu exactitate a situației de fapt. \n\n Bărbatul era internat la Cardiologie, la Spitalul de Urgență Brăila. \n\n Acum, este anchetă și la spital, dar și la Colegiul Medicilor.",
  "metadata": {
    "original_file": "Monitorul_De_Galati_0502.html"
  }
}