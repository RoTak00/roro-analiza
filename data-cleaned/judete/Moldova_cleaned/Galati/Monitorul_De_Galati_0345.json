{
  "title": "VIDEO: Accident naval pe braţul Chilia. O ambulanţă navală s-a lovit de mal",
  "content": "În jurul orei 18:00, în această seară, prin apel la numărul unic de urgenţă 112, dispeceratul Inspectoratului pentru Situaţii de Urgenţă Delta judeţului Tulcea a fost alertat despre faptul că în apropiere de Ferma Tatanir, de pe Braţul Chilia avut loc un accident naval în căruia fost implicată o ambulanţă navală privată, la bordul căreia se aflau trei adulţi şi un minor.\n\n”Către locul evenimentului au fost direcţionate mai multe forţe de intervenţie şi prim ajutor, o ambarcaţiune de căutare salvare din Cadrul Detaşamentului de Pompieri Tulcea cu echipaj complet, o ambulanţă navală din partea Serviciului de Ambulanţă Judeţean Tulcea şi două elicoptere SMURD din Galaţi respectiv Constanţa, echipaje din cadrul IPJ şi Poliţia de Frontieră, pentru a acorda asistenţă medicală şi sprijin. La scurt timp de la primirea apelului, un echipaj al Poliţiei de Frontieră a asigurat măsuri de prim-ajutor şi asistentă persoanelor implicate in evenimentul naval. \n\n Primele echipaje medicale ajunse la faţa locului au evaluat victimele, un bărbat - conducător al ambarcaţiunii cu diverse traumatisme, asistenta medicală care prezenta mai multe traumatisme dar şi fracturi, iar minorul şi mama acestuia în stare bună, cu traumatisme minore. Toate cele patru victime erau conştiente şi cooperante”, a declarat Daniel Năstase, ISU Tulcea.\n\nÎn urma evaluării medicale la faţa locului şi acordarea primului ajutor, asistenta medicală a fost preluată de elicopterul SMURD venit de la Galaţi, iar conducătorul ambarcaţiunii, minorul şi mama acestuia au fost preluaţi de ambarcaţiunea medicală a Serviciului de Ambulanţă Judeţean urmând a fi transportaţi la 0 unitate spitalicească din municipiul Tulcea.\n\nAmbarcaţiunea navală se deplasa cu pacientul minor şi mama acestuia de la Chilia Veche la Spitalul Judeţean Tulcea.",
  "metadata": {
    "original_file": "Monitorul_De_Galati_0345.html"
  }
}