{
  "title": "Oancea: Cetăţean ucrainean depistat fără permis de conducere la controlul de frontieră",
  "content": "Poliţiştii de frontieră din cadrul Punctului de Trecere a Frontierei Oancea, efectuează cercetări cu privire la un cetăţean care nu a putut prezenta la controlul de frontieră un permis de conducere valabil. \"În data de 24 august a.c., în jurul orei 09.50, în Punctul de Trecere a Frontierei Oancea - I.T.P.F. Iaşi, s-a prezentat pentru efectuarea formalităţilor de control pentru trecerea frontierei, conducând un autoturism înmatriculat în Republica Moldova, un cetăţean ucrainean, în vârstă de 29 de ani. La controlul de frontieră, bărbatul nu a putut prezenta un permis de conducere valabil pentru conducerea pe drumurile publice. În urma verificărilor suplimentare efectuate, colegii noştri au constatat că bărbatul nu deţine permis de conducere pentru nicio categorie\", potrivit I.T.P.F. Iaşi. În cauză, poliţiştii de frontieră efectuează cercetări sub aspectul săvârşirii infracţiunii de conducerea pe drumurile publice a unui vehicul de către o persoană care nu posedă permis de conducere.",
  "metadata": {
    "original_file": "Monitorul_De_Galati_0574.html"
  }
}