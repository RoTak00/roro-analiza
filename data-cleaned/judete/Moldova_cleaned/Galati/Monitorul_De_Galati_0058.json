{
  "title": "Tulcea: Accident în apropiere de localitatea Agighiol",
  "content": "În cursul acestei dimineţi, prin apel la numărul unic de urgenţă 112, a fost solicitat ajutorul pompierilor militari în cazul producerii unui accident rutier cu o posibilă persoană încarcerată, în apropiere de localitatea Agighiol. \n\n Către locul producerii evenimentului, s-au deplasat pompierii militari din cadrul Detaşamentului Tulcea, cu o autospecială de stingere, o descarcerare, o ambulanţă SMURD şi un echipaj din cadrul SAJ Tulcea. \n\n La sosirea forţelor de intervenţie, au constatat ca este vorba despre o coliziune între 2 autoturisme, în care se aflau doar şoferii (2 bărbaţi în vârstă de 28 de ani, respectiv 70 de ani), aceştia reuşind să se autoevacueze, fiind preluaţi în vederea evaluării şi acordării primului ajutor medical. \n\n Ulterior, bărbatul în vârstă de 28 de ani a fost transportat la o unitate de primiri urgenţe.",
  "metadata": {
    "original_file": "Monitorul_De_Galati_0058.html"
  }
}