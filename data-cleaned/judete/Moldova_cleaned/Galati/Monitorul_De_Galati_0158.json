{
  "title": "Inspectoratele şcolare din ţară, mobilizare emoţionantă pentru elevii sinistraţi din Galaţi",
  "content": "În aceste vremuri de încercare, solidaritatea şi susţinerea au o valoare inestimabilă, iar sprijinul acordat de inspectoratele şcolare din ţară este un exemplu de unitate, generozitate şi compasiune. \"Prin gestul lor, colegii noştri nu au oferit doar ajutor material, ci au reuşit să redea speranţă şi încredere copiilor care au trecut prin momente dificile. Astfel, ISJ Dâmboviţa a oferit elevilor gălăţeni afectaţi de inundaţii ghiozdane, iar ISJ Constanţa şi ISJ Ialomiţa au expediat către Galaţi transporturi cu rechizite. Urmează să intrăm în posesia donaţiilor oferite de ISJ Brăila şi ISJ Tulcea. De asemenea, prin grija colegilor gălăţeni care au donat la centrul de colectare deschis la Liceul Tehnologic „Aurel Vlaicu” Galaţi, 49 de pachete au fost duse la Şcoala „Emil Panaitescu” din Cudalbi, urmând ca acestea să fie distribuite copiilor şi familiilor lor. Mulţumim, încă o dată, pentru eforturile depuse şi pentru sprijinirea educaţiei elevilor noştri, implicarea dumnealor contribuind astfel la refacerea copiilor pe plan emoţional şi educaţional! Campania continuă!\", transmite Inspectoratul Şcolar Judeţean Galaţi.\n\nCiteşte şi Galaţi: Elevii din familiile sinistrate primesc haine pentru şcoală de la Biserică (FOTO)",
  "metadata": {
    "original_file": "Monitorul_De_Galati_0158.html"
  }
}