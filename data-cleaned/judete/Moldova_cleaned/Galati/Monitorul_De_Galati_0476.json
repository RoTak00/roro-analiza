{
  "title": "Cod ROŞU de viscol la Brăila: Podul Suspendat peste Dunăre şi multe drumuri au fost închise",
  "content": "Administraţia Naţională de Meteorologie a emis COD ROŞU de viscol puternic pentru valabil în intervalul: ora 7:40 - ora 10:00 pentru judeţele Brăila, Buzău, Tulcea, Constanţa, Ialomiţa şi Călăraşi. Se vor semnala viscol puternic cu rafale ale vântului de peste 95 - 100 km/h, ninsoare abundentă, zăpadă viscolită şi vizibilitate redusă spre zero. Din această cauză, s-a decis închiderea Podului Suspendat peste Dunăre. ”Având în vedere avertizarea cod roşu emisă de ANM, din cauza vântului puternic şi a precipitaţiilor abundente, s-a luat decizia ca circulaţia rutieră pe podul suspendat de la Brăila să se închidă în intervalul orar 7.00-14.00, cu posibilitatea prelungirii, dacă situaţia o impune”, a anunţat Direcţia Regională de Drumuri şi Poduri (DRDP) Buzău. Potrivit D.R.D.P. BUZĂU, în această dimineaţă, la ora 05.30, se acţiona pe drumurile din regiune astfel: SDN Galati: 15 utilaje 32 t sare pe toate DN-urile; SDN Buzau: 24 utilaje 147 t material antiderapant pe toate DN-urile; SDN Focsani: 20 utilaje si 147 t sare pe toate DN-urile; SDN Braila: 26 utilaje 28 t sare 2.6 t CaCl2. Începând cu ora 07.00, pe durata codului roşu, până la ora 10.00, toate drumurile naţionale din judeţul Brăila, mai puţin cele spre Galaţi, vor fi închise preventiv.",
  "metadata": {
    "original_file": "Monitorul_De_Galati_0476.html"
  }
}