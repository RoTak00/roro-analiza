{
  "title": "Percheziţii la Lieşti! Armă şi cartuşe deţinute ilegal (FOTO)",
  "content": "În data de 27 septembrie 2024, poliţiştii din cadrul Serviciului Arme, Explozivi şi Substanţe Periculoase au pus în executare două mandate de percheziţie domiciliară pe raza comunei Lieşti, din judeţul Galaţi, la locuinţele unui bărbat în vârstă de 61 de ani, din aceeaşi localitate. \n\n În cele două locaţii, poliţiştii au găsit, ca fiind deţinute fără drept, 25 de cartuşe letale calibru 12 mm, un cartuş letal calibru 7,62x25 mm, 110 capse de iniţiere flobert, 27 de cartuşe fără proiectil calibru 8 mm şi un pistol cu ţeava rabatabilă. \n\n Poliţiştii continuă cercetările în cadrul unui dosar penal deschis sub aspectul săvârşirii infracţiunii de nerespectarea regimului armelor şi muniţiilor, pentru a stabili împrejurările exacte în care bărbatul a intrat în posesia bunurilor şi pentru a fi luate măsurile legale care se impun, transmite IPJ Galaţi. FOTO, mai jos!",
  "metadata": {
    "original_file": "Monitorul_De_Galati_0141.html"
  }
}