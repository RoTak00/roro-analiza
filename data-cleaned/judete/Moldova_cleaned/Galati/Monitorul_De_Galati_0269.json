{
  "title": "Tulcea: Poliţist cercetat după ce ar fi lovit cu mâna telefonul mobil al unei persoane care încerca să filmeze (VIDEO)",
  "content": "La data de 20 mai 2024, poliţiştii din cadrul Inspectoratului de Poliţie Judeţean Tulcea s-au sesizat din oficiu cu privire la faptul că pe reţelele sociale a apărut un videoclip în care un poliţist din cadrul Postului de Poliţie Turcoaia, ar fi lovit cu mâna telefonul mobil al unei persoane care încerca să filmeze. \n\n În cauză a fost constituită echipa operativă formată din poliţiştii Serviciului de Ordine Publică şi cei ai Compartimentului Control Intern în scopul verificării aspectelor. \n\n Cercetările sunt continuate în cadrul unui dosar penal întocmit sub aspectul săvârşirii infracţiunilor de lovirea sau alte violente şi purtare abuzivă, materialul fiind înaintat Parchetului de pe lângă Tribunalul Tulcea pentru a analiza şi a dispune, potrivit IPJ Tulcea. VIDEO, mai jos! ↓",
  "metadata": {
    "original_file": "Monitorul_De_Galati_0269.html"
  }
}