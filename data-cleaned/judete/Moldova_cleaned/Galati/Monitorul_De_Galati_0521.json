{
  "title": "\"Vitezomanul Gică\", fără maşină mică! Permise luate pentru viteză de poliţişti la Brăila",
  "content": "Astfel, cei 28 de poliţişti rutieri prezenţi la acţiune au folosit 13 autospeciale şi aparatele radar din dotare, fiind aplicate 191 de sancţiuni contravenţionale conform OUG 195/2002 privind circulaţia pe drumurile publice, în valoare totală de 97.280 lei. Dintre sancţiunile aplicate, 133 au fost pentru nerespectarea regimului legal de viteză, 25 pentru neportul centurii de siguranţă, 5 pentru abaterile pietonilor, 2 pentru depăşire neregulamentară şi restul pentru alte abateri. Poliţiştii au reţinut 13 permise de conducere, dintre care 10 pentru depăşirea vitezei regulamentare cu peste 50 km/h, două pentru depăşire şi un certificat de înmatriculare. \n\n Exemple: Poliţiştii au oprit în trafic, pe DN 22B, pe raza municipiului Brăila, un autoturism condus de un bărbat de 59 de ani, din judeţul Argeş, care circula cu viteza de 108 km/h, fiind depăşită cu 58 km/h limita legală de viteză pentru acel tronson de drum. De asemenea, pe DN 23, pe raza localităţii Corbu-Nou, poliţiştii au oprit în trafic o femeie de 43 de ani, din Brăila, care circula cu viteza de 109 km/h, fiind depăşită cu 59 km/h limita legală de viteză pentru acel tronson de drum. Ambii au fost sancţionaţi contravenţional cu amendă în valoare de 1.450 de lei fiecare, fiindu-le suspendată exercitarea dreptului de a conduce pentru 90 de zile. \n\n Poliţiştii au depistat în flagrant o infracţiune, după cum urmează: La ora 16:10, poliţiştii Serviciului Rutier au oprit în trafic un bărbat de 55 de ani, din Bucureşti, în timp ce conducea un autovehicul pe DE 584, pe raza localităţii Valea Cânepii. Fiind verificat în bazele de date, poliţiştii au constatat că are exercitarea dreptului de a conduce suspendată.",
  "metadata": {
    "original_file": "Monitorul_De_Galati_0521.html"
  }
}