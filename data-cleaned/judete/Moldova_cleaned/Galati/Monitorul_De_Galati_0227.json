{
  "title": "VIDEO: Incendiu de vegetaţie extins la un adăpost de animale, la Turcoaia",
  "content": "Pompierii din cadrul Secţiei Măcin au fost solicitaţi să intervină în cursul acestei zile pentru lichidarea unui incendiu izbucnit la vegetaţie uscată, extins la un adăpost de animale, în localitatea Turcoaia, judeţul Tulcea. \n\n Două autospeciale de stingere, un echipaj SMURD şi SVSU local s-au deplasat către locul solicitat. \n\n La sosirea salvatorilor, incendiu se manifesta generalizat la adăpostul de animale, la furaje şi la vegetaţie uscată. \n\n La momentul izbucnirii incendiului, în adăpost se aflau 23 de animale (oi, capre şi un cal). Din păcate, dintre acestea, doar calul a putut fi salvat. Forţele de intervenţie au procedat la localizarea şi lichidarea incendiului. \n\n A ars adăpostul, 22 de animale şi vegetaţie uscată pe aproximativ 3 ha. \n\n Cauza probabilă, foc deschis în spaţii deschise.",
  "metadata": {
    "original_file": "Monitorul_De_Galati_0227.html"
  }
}