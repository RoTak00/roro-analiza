{
  "title": "Tulcea: Arestat preventiv pentru infracţiuni la regimul rutier (VIDEO)",
  "content": "În noaptea de 17 octombrie a.c., în jurul ori 03:40, poliţiştii din cadrul Poliţiei Oraşului Însurăţei au fost sesizaţi cu privire la faptul că pe raza localităţii Tufeşti ar fi avut loc un eveniment rutier. \n\n Din cercetări a rezultat faptul că în jurul orei 03:25, un vehicul ce se deplasa în localitatea Tufeşti, ar fi lovit o tânără, în vârstă de 19 ani, din comuna Ulmu, şoferul continuându-şi deplasarea. \n\n În urma evenimentului a rezultat vătămarea corporală a tinerei, aceasta fiind transportată la spital pentru acordarea de îngrijiri medicale. \n\n La scurt timp, şoferul a fost identificat şi oprit în trafic, fiind vorba de un tânăr, în vârstă de 22 de ani, din localitatea Ulmu. \n\n Acesta a fost testat cu aparatul etilotest, rezultatul fiind zero. \n\n În seara de 17 octombrie a.c., poliţiştii l-au reţinut pe bază de ordonanţă pentru 24 de ore, fiind cercetat în cadrul unui dosar penal întocmit sub aspectul săvârşirii infracţiunii de părăsire a locului accidentului ori modificare sau ştergerea acestuia. \n\n În data de 18 octombrie a.c., instanţa a admis propunerea Parchetului de pe lângă Judecătoria Brăila şi a dispus arestarea preventivă a tânărului pentru 30 de zile. \n\n Acesta a fost încarcerat în C.R.A.P. Tulcea, potrivit IPJ Tulcea. VIDEO, mai jos!",
  "metadata": {
    "original_file": "Monitorul_De_Galati_0112.html"
  }
}