{
  "title": "Statul şi-a expropriat şi propriile terenuri, la Podul Suspendat peste Dunăre de la Brăila",
  "content": "Guvernul României a adoptat o hotărâre care aduce modificări anexei nr. 2 la Hotărârea Guvernului nr. 857/2018 privind declanşarea procedurilor de expropriere a imobilelor proprietate privată care constituie coridorul de expropriere al lucrării de utilitate publică de interes naţional „Pod suspendat peste Dunăre în zona Brăila”, judeţele Brăila şi Tulcea. \n\n După întocmirea documentaţiilor cadastrale, s-a constatat că imobilele identificate la poziţiile nr. crt. 145, nr. crt. 146, nr. crt. 147, nr. crt. 148 şi nr. crt. 149 din anexa nr. 2 la Hotărârea Guvernului nr. 857/2018 sunt în proprietatea Statului Român şi în administrarea Agenţiei Domeniilor Statului, motiv pentru care s-a constatat că este necesar a fi eliminate întrucât în prezent fac parte din domeniul public al statului, conform documentaţiilor cadastrale individuale şi a extraselor de carte funciară pentru informare. \n\n Astfel, pentru imobilele identificate ca fiind în domeniul public al statului român, prevăzute la poziţiile nr. crt. 145, nr. crt. 146, nr. crt. 147, nr. crt. 148 şi nr. crt. 149 din anexa nr. 2, sumele menţionate cu titlu de juste despăgubiri sunt în cuantum total de 50.118,00 lei (5.574 lei + 7.379 lei + 1.853 lei + 13.540 lei + 21.772 lei), sumă care devine disponibilă, se arată în hotărârea de guvern adoptată joi.",
  "metadata": {
    "original_file": "Monitorul_De_Galati_0402.html"
  }
}