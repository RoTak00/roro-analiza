{
  "title": "FOTO/VIDEO: Vijeliile au făcut prăpăd la Tecuci şi Brăila",
  "content": "Ploile abundente însoţite de vijelii au măturat municipiul Tecuci. În doar câteva minute, străzile s-au umplut de crengi rupte şi bucăţi de acoperişuri. \n\n Reamintim că o alertă meteorogică de tip ”cod portocaliu” de ploi abundente şi instabilitate atmosferică accentuată a intrat în vigoare astăzi, 6 august 2023, de la ora 15.00 şi este valabilă până mâine, la ora 3.00. \n\n Astfel, în această seară, natura s-a dezlănţuit şi a rupt crengi şi a smuls acoperişuri.\n\nŞi la Brăila furtuna a făcut păgube. Echipajele ISU intervin în acest moment pentru degajarea a doi copaci căzuţi în municipiul Brăila, unul fiind căzut pe un autoturism; \n\n În localităţile Stăncuţa şi Stanca din jdudeţul Brăila, echipajele ISU acţionează pentru degajarea a 40 de copaci căzuţi, 8 acoperişuri avariate/distruse şi 18 anexe gospodăreşti afectate. \n\n În localitatea Lanurile, comuna Viziru se intervine pentru evacuarea apei dintr-o locuinta (beci). \n\n Localităţile Stăncuţa şi Romanu au rămas fără curent, compania Electrica se afla in teren cu 3 echipaje la Stăncuţa şi alte 2 echipaje la Romanu.",
  "metadata": {
    "original_file": "Monitorul_De_Galati_0597.html"
  }
}