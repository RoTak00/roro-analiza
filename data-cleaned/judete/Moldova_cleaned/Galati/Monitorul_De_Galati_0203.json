{
  "title": "Copilă de 13 ani jefuită în parc de doi bărbaţi! Incident în judeţul Brăila",
  "content": "La data de 25 august a.c., ora 00:55, poliţiştii din cadrul Secţiei 5 Poliţie Rurală Viziru au fost sesizaţi de către o femeie, cu privire la faptul că fiicei sale i-ar fi fost sustras telefonul. \n\n Din cercetări a rezultat faptul că în noaptea de 25 august, doi bărbaţi, în vârstă de 27 şi 31, ambii din comuna Zăvoiaia, în timp ce se aflau în parcul din localitate, ar fi bruscat o tânără de 13 ani, din aceeaşi localitate şi i-ar fi sustras telefonul mobil. \n\n Cei doi tineri au fost depistaţi şi conduşi la sediul poliţiei pentru audieri, fiind cercetaţi în cadrul unui dosar penal întocmit sub aspectul săvârşirii infracţiunilor de tâlhărie calificată şi complicitate la tâlhărie calificată. \n\n Cei doi bărbaţi au fost reţinuţi pe bază de ordonanţă pentru 24 de ore şi încarceraţi în C.R.A.P. Brăila. \n\n La data de 26 august a.c., aceştia urmau să fie prezentaţi Parchetului de pe lângă Judecătoria Făurei cu propunere legală.",
  "metadata": {
    "original_file": "Monitorul_De_Galati_0203.html"
  }
}