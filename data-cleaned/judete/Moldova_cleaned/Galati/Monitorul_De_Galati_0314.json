{
  "title": "Au murit în ziua de Paște după ce s-au izbit cu mașina de un copac! Tragedie la ieșirea din Găvani, Brăila",
  "content": "Tragedie în ziua de Paște! Astăzi, 5 mai a.c., în jur orei 12:00, polițiștii au fost sesizați cu privire la faptul că pe DJ 221 ar fi avut loc un eveniment rutier. \n\n Din primele date a rezultat faptul că un bărbat, în vârstă de 41 de ani, în timp ce conducea un vehicul pe DJ 221, către comuna Gemenele, la ieșire din localitatea Găvani ar fi pierdut controlul asupra volanului și a părăsit partea carosabilă, izbindu-se de un copac. \n\n În urma evenimentului a rezultat decesul șoferul și a pasagerului, în vârstă de 32 de ani, din comuna Gemenele. \n\n În urma verificărilor efectuate, polițiștii au constatat faptul că șoferul avea dreptul de a conduce anulat. \n\n În cauză a fost întocmit dosar penal în care sunt continuate cercetările sub aspectul săvârșirii infracțiunilor de conducere a unui vehicul fără permis de conducere și ucidere din culpă, transmite IPJ Brăila.",
  "metadata": {
    "original_file": "Monitorul_De_Galati_0314.html"
  }
}