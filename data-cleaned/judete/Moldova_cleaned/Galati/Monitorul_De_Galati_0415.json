{
  "title": "UPDATE: Încă un puşti de 16 ani în gaşca hoţilor din magazine din Brăila (VIDEO)",
  "content": "În contextul activităţilor din data de 31 ianuarie a.c., când poliţiştii din cadrul Biroului Investigaţii Criminale au efectuat două percheziţii domiciliare la imobilele a doi tineri de 17 şi 16 ani, unde au fost găsite mai multe bunuri ce proveneau din comiterea a cinci fapte de furt calificat, cei doi fiind reţinuţi şi ulterior arestaţi preventiv, IPJ Brăila precizează următoarele: \"În urma activităţilor specifice desfăşurate, astăzi, 6 februarie a.c., poliţiştii l-au identificat şi depistat pe un tânăr, în vârstă de 16 ani, din Brăila, din probatoriul administrat rezultând faptul că aceasta ar fi participat alături de ceilalţi doi tineri la comiterea faptelor de furt calificat, săvârşite în perioada 01.12.2023-24.01.2024. Astfel, tânărul de 16 ani a fost reţinut pe bază de ordonanţă. În această după-amiază, instanţa a admis propunerea Parchetului de pe lângă Judecătoria Brăila şi a dispus faţă de acesta măsura arestării preventive pentru o perioadă de 30 de zile, fiind încarcerat în C.R.A.P. Brăila (video jos)\". \n\n Despre acest caz, Monitorul de Galaţi a relatat în articolul \" VIDEO: Băieţi de 16 şi 17 ani, hoţi în serie din magazine! Percheziţii la Brăila \".",
  "metadata": {
    "original_file": "Monitorul_De_Galati_0415.html"
  }
}