{
  "title": "VIDEO: Brăileancă terorizată de fostul iubit cu ordin de protecţie",
  "content": "La data de 9 mai, poliţişti din cadrul Poliţiei Municipiului Brăila au reţinut pe bază de ordonanţă pentru 24 de ore, un bărbat de 44 de ani, din Brăila, pentru săvârşirea infracţiunilor de încălcarea măsurilor dispuse prin ordinul de protecţie, lovirea sau alte violenţe, ameninţare şi violare de domiciliu. Din cercetări a reieşit că, la data de 2 mai a.c., poliţiştii au emis faţă de bărbatul de 44 de ani un ordin de protecţie provizoriu ca urmare a săvârşirii infracţiunii de lovirea sau alte violenţe si ameninţare faţă de fosta concubină. În perioada 2-7 mai a.c., bărbatul ar fi încălcat în mod repetat prevederile ordinului de protecţie provizoriu (5 acte materiale) şi ar pătruns fără drept în locuinţa fostei concubine, o femeie de 45 de ani, din Brăila, apropiindu-se la mai puţin de 200 metri de aceasta. La data de 9 mai a.c., instanţa de judecată a admis propunerea Parchetului de pe lângă Judecătoria Brăila şi a dispus arestarea preventivă pentru o perioadă de 30 de zile. Bărbatul a fost introdus în C.R.A.P. Brăila. VIDEO, mai jos! ↓",
  "metadata": {
    "original_file": "Monitorul_De_Galati_0306.html"
  }
}