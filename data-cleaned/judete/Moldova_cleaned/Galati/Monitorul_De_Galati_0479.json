{
  "title": "Se deschide circulaţia şi noaptea pe Podul Suspendat peste Dunăre",
  "content": "Podul Suspendat peste Dunăre se deschide pentru circulaţie şi pe timpul nopţii. Din luna iulie, de la inaugurare şi până în prezent, pe pod s-a putut circula noaptea doar în weekend, însă începând cu data de 30 noiembrie 2023, se va putea circula non-stop. \n\n Circulaţia a fost restricţionată pe timpul nopţii pentru ca firma care a construit podul să poată demonta macaralele, dar cum timpul s-a tot scurs, iar constructorul nu s-a grăbit să le demonteze, la începutul acestei luni, ministrul Transporturilor, Sorin Grindeanu, şi şeful CNAIR, Cristian Pistol, au somat constructorul să deshidă podul cât mai repede şi noaptea. \n\n Biroul de presă al CNAIR a confirmat data de 30 noiembrie pentru ridicarea restricţiilor de circulaţie pe timpul nopţii şi a specificat că există promisiunea ca până atunci toate cele 4 macarale să fie demontate în totalitate. \n\n La ora actuală, una dintre macarale este demontată, a doua este în curs de demontare, iar alte două sunt încă pe poziţii. \n\n În paralel se lucrează la remedierea problemelor legate de infiltraţii, iar declaraţiile oficialităţilor potrivit cărora podul nu va recepţionat până când constructorul nu va remedia, pe cheltuiala lui, toate neconformităţile. *sursa foto: George Nica",
  "metadata": {
    "original_file": "Monitorul_De_Galati_0479.html"
  }
}