{
  "title": "FOTO: Mii de oameni la Izvorul Tămăduirii de la Brăila",
  "content": "Mii de oameni trec pe la Izvorul Tămăduirii la Biserica Greacă din Brăila. Biserica construită în anii 1800 are sub altar un izvor care, spune legenda, izvorăşte de joi seară şi seacă vineri. Apa ar avea proprietăţi vindecătoare. Slujba a fost oficiată de către Arhiepiscopul Dunării de jos, Casian Crăciun. \"Să ne unim în lumina lui Hristos, iar astăzi lumina să ridice crucea bolii şi medicamentul cel mai aşteptat care este un izvor care nu se sfârşeşte niciodată de ajutor de la Domnul pe care îl vedem astăzi în halat de medic de gardă în eternitate pentru noi toţi\", a îndemnat ÎPS Casian Crăciun, Arhiepiscopul Dunării de Jos. Peste 20.000 de sticle cu agheasmă a pregătit Arhiepiscopia pentru credincioşi. Toţi preoţii din Arhiepiscopie şi Arhiepiscopul în persoană vor merge şi vor aduce agheasma Izvorului Tămăduirii în spitale. FOTO, mai jos! ↓",
  "metadata": {
    "original_file": "Monitorul_De_Galati_0305.html"
  }
}