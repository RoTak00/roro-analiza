{
  "title": "Incendiu puternic la o cherhana din Tulcea",
  "content": "Astăzi, în jurul orei 16:00, a fost solicitat ajutorul pompierilor militari pentru stingerea unui incendiu izbucnit la o cherhana în localitatea Mila 23, județul Tulcea.\n\nCătre locul intervenției s-au deplasat 7 subofițeri din cadrul Pichetului de pompieri Nave operative Crișan, cu 3 ambarcațiuni și SVSU local.\n\nLa sosirea forțelor de intervenție, incendiul se manifesta la acoperișul de stuf al construcției.\n\nFolosind mijloace specifice pentru stingerea incendiilor și cu ajutorul localnicilor, echipajele au procedat la lichidarea focului în timp operativ.\n\nCauza probabilă de producere a fost stabilită ca fiind un scurtcircuit electric.\n\nA ars acoperișul pe o suprafață de aproximativ 200 mp și o încăpere pe o suprafață de aproximativ 6 mp.",
  "metadata": {
    "original_file": "Monitorul_De_Galati_0585.html"
  }
}