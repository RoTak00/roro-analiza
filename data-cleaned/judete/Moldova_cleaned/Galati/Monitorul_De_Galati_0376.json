{
  "title": "Tirişti ucraineni prinşi în ilegalitate la frontiera gălăţeană",
  "content": "Poliţiştii de frontieră din cadrul Punctului de Trecere a Frontierei Oancea efectuează cercetări în privinţa a doi bărbaţi, cu cetăţenie ucraineană, care au prezentat la controlul de frontieră fiecare câte un certificat de competenţă profesională fals. \n\n \"În data de 17 martie a.c., în jurul orei 13.00, în decurs de câteva minute, în Punctul de Trecere a Frontierei Oancea - ITPF Iaşi, s-au prezentat pentru efectuarea formalităţilor de control, pentru a intra în România, doi cetăţeni ai Republicii Ucraina, conducând fiecare câte un ansamblu rutier format din cap tractor şi remorcă, vehiculele fiind înmatriculate în Ucraina. La controlul de frontieră, conducătorii autovehiculelor au prezentat, pe lângă documentele de identitate şi câte un certificat de competenţă profesională pentru transportul internaţional de mărfuri, cu însemnele autorităţilor din Ucraina. Având suspiciuni cu privire la autenticitatea certificatelor de competenţă, colegii noştri au efectuat verificări suplimentare, ocazie cu care au constatat că acestea nu îndeplinesc condiţiile de formă şi fond ale unora autentice, fiind false\", potrivit ITPF Iaşi. \n\n În cauză, poliţiştii de frontieră efectuează cercetări, pentru fiecare dintre cei doi şoferi profesionişti, sub aspectul săvârşirii infracţiunilor de uz de fals şi complicitate la fals material în înscrisuri oficiale, la finalizare urmând a fi dispuse măsurile legale care se impun.",
  "metadata": {
    "original_file": "Monitorul_De_Galati_0376.html"
  }
}