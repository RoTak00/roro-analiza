{
  "title": "A sunat la 112 să anunțe că aruncă blocul în aer",
  "content": "S-a întâmplat la Brăila, unde astăzi, la ora 13:56, un bărbat, în vârstă de 41 de ani, din Brăila, a apelat 112 solicitând sprijin din partea pompierilor pentru a pătrunde în locuință.\n\nLa ora 14:20, același bărbat a revenit cu apel 112, precizând ca a pătruns în apartamentul unde locuiește, situat pe strada Școlilor din municipiu, intenționând să dea drumul la gaze și să arunce blocul în aer.\n\nLa fața locului s-au mobilizat polițiștii din cadrul Poliției Municipiului Brăila, Serviciului de Acțiuni Speciale, un negociator din cadrul I.P.J. Brăila, pompierii și specialiști ai distribuției de gaze care au intervenit pentru a opri utilitățile, respectiv electricitate și gaze, timp în care s-a încercat negocierea cu persoana în cauză.\n\nÎntrucât bărbatul nu a colaborat, s-a procedat la spargerea ușii și pătrunderea în apartamentul situat la etajul 4 al blocului.\n\nBărbatul a fost imobilizat și va fi internat la un spital de psihiatrie din municipiu.\n\nPolițiștii continuă verificările pentru stabilirea cu exactitate a tuturor împrejurărilor în care a avut loc evenimentul.\n\nPe surse, bărbatul este cunoscut cu probleme psihice și se despărțise recent de concubină.",
  "metadata": {
    "original_file": "Monitorul_De_Galati_0586.html"
  }
}