{
  "title": "VIDEO: Tânăr de 18 ani scos cu forţa din maşină şi lovit în cap de alţi 3, la Brăila",
  "content": "La data de 28 februarie a.c., procurorul din cadrul Parchetului de pe lângă Tribunalul Brăila a reţinut pe baza de ordonanţă pentru 24 de ore un tânăr de 18 ani bănuit de sâvârşirea infracţiunii de tentativă de omor şi trei tineri cu vârstele cuprinse între 21 şi 31 de ani, toţi din comuna Bordei Verde, bănuiţi de tulburarea ordinii şi liniştii publice, lovirea sau alte violenţe şi distrugere. \n\n Din cercetările efectuate de poliţiştii din cadrul Serviciului de Investigaţii Criminale, în baza delegării procurorului de caz din cadrul Parchetului de pe lângă Tribunalul Brăila, a reieşit faptul că la data de 7 decembrie 2023, pe fondul unui conflict anterior, tânărul de 18 de ani, în timp ce conducea un autovehicul în localitatea Constantin Gabrielescu ar fi încercat să îl lovească intenţionat pe un alt tânăr de 19 ani. Cei trei tineri cu vârstele cuprinse între 18 şi 31 de ani, l-ar fi scos cu forţa din autovehicul şi l-ar fi lovit în zona corpului pe tânărul de 18 ani. \n\n La data de 29 februarie a.c., Tribunalul Brăila a dispus arestarea preventivă pentru 30 de zile, faţă de tânărul de 18 ani, fiind introdus în C.R.A.P. Brăila (video jos ↓ ) . \n\n Faţă de ceilaţi trei tineri, Parchetul de pe lângă Tribunalul Brăila a dispus măsura controlului judiciar pentru 60 de zile.",
  "metadata": {
    "original_file": "Monitorul_De_Galati_0393.html"
  }
}