{
  "title": "Florentina, de 16 ani, a dispărut de acasă! Mama și poliția, căutări disperate (UPDATE)",
  "content": "La data de 5 august a.c., în jurul orei 14:30, polițiștii din cadrul Secției 4 Poliție Rurală Ianca au fost sesizați de către o femeie de 42 de ani, din comuna Grădiștea, cu privire la dispariţia fiicei sale, MÎRZAC VIORICA-FLORENTINA, în vârstă de 16 ani, care în aceeași zi, în jurul orei 14:00, a plecat în mod voluntar de la domiciliu și nu a mai revenit. Semnalmente: 150 cm înălțime, 47 kg, ochi căprui, păr șaten, fără semne particulare. Îmbrăcăminte: rochie de culoare galben, papuci de culoare albastru. Pentru MÎRZAC VIORICA-FLORENTINA a fost solicitată căutarea la nivel naţional și internațional. Persoanele care pot oferi informaţii despre locul în care aceasta se află sunt rugate să apeleze numărul de urgenţă gratuit 112 sau să se adreseze celei mai apropiate unităţi de poliţie!\n\nUPDATE: \"În urmă cu puţin timp, minora a fost identificată pe raza localităţii Zăvoaia, urmând a fi încredinţată familiei de către poliţişti\", a transmis în această după-amiază, 07 iulie 2024, IPJ Brăila.",
  "metadata": {
    "original_file": "Monitorul_De_Galati_0222.html"
  }
}