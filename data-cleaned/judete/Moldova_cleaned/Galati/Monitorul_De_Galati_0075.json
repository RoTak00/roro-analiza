{
  "title": "FOTO: Un bărbat s-a urcat pe gara din Brăila și amenința cu sinuciderea",
  "content": "Polițiștii au fost sesizați, l a data de 14 noiembrie a.c., în jurul orei 20:35, prin apel 112, cu privire la faptul că un bărbat s-ar fi urcat pe clădirea Gării CFR Brăila având intenții suicidale. \n\n \"În baza sesizării, de urgență, la fața locului au fost direcționate mai multe echipaje de poliție și un negociator din cadrul IPJ Brăila, în sprijinul cărora intervin pompierii din cadrul ISU Brăila cu o autospecială de intervenție și salvare de la înălțime, o autospecială de descarcerare ce are în dotare o pernă pneumatică și o ambulanță SMURD. În astfel de situații știm foarte bine că fiecare minut este important motiv pentru care, în aceste momente, încercăm să facem tot ce putem pentru a salva persoana în cauză\", a transmis IPJ Brăila. \n\n Ulterior, polițiștii brăileni anunțau: \"Cu puțin timp în urmă, în urma demersurilor echipelor de intervenție, bărbatul a fost convins să renunțe la gestul său. Acesta a fost coborât cu autoscara de pompieri și evaluat de echipajul medical aflat la fața locului și internat la un spital de psihiatrie din municipiu\". FOTO, mai jos!",
  "metadata": {
    "original_file": "Monitorul_De_Galati_0075.html"
  }
}