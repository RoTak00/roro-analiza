{
  "title": "Accident rutier pe DN22 cu 8 persoane implicate",
  "content": "În urmă cu puţin timp s-a produs un accident rutier, pe DN22, între două autoturisme în care se aflau opt persoane. \n\n Pentru gestionarea situaţiei de urgenţă, la faţa locului au fost alocate trei echipaje medicale din cadrul Serviciului Judeţean de Ambulanţă, iar din partea Inspectoratului pentru Situaţii de Urgenţă Delta al judeţului Tulcea un echipaj de descarcerare, un echipaj SMURD şi o autospecială pentru transport victime multiple. \n\n Ajunşi la locul evenimentului, forţele de intervenţie au identificat patru victime, toate ocupante aceluiaşi autoturism, care au fost preluate de echipajele medicale şi transportate la o unitate spitalicească pentru acordarea de îngrijiri medicale şi tratament de specialitate, a transmis sg. maj. Daniel Năstase.\n\nNici o persoană nu a fost încarcerată, victimele fiind găsite în afara autoturismului răsturnat, la spital fiind transportată toată familia care se afla într-unul dintre autoturisme, adică două fetiţe de 4 şi 2 ani, precum şi mama şi tatăl lor de 34 şi 38 de ani.Accidentul s-a produs la la aproximativ un km distanţă de intersecţia cu localitatea Cataloi către Constanţa.",
  "metadata": {
    "original_file": "Monitorul_De_Galati_0300.html"
  }
}