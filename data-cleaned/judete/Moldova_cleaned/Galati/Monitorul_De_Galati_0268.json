{
  "title": "FOTO: Întâlnire de lucru pentru promovarea integrării pe piaţa muncii a deţinuţilor, la Brăila",
  "content": "În contextul strategiei de reintegrare socială a deţinuţilor, susţinută la nivel naţional, Penitenciarul Galaţi a participat luni, 18 iunie 2024, alături de Penitenciarul Brăila şi Centrul de Detenţie Brăila-Tichileşti, la o întâlnire de lucru ce a avut drept scop promovarea integrării pe piaţa muncii a deţinuţilor aflaţi în custodia celor trei unităţi. Au răspuns invitaţiei angajatori din judeţele Galaţi şi Brăila, deopotrivă autorităţi locale şi firme cu capital privat, precum şi asociaţii neguvernamentale care activează în domeniul social. Evenimentul, susţinut de echipele manageriale ale celor 3 penitenciare, s-a desfăşurat într o locaţie din judeţul Brăila şi a urmărit familiarizarea angajatorilor cu specificul mediului penitenciar şi particularităţile muncii cu persoanele private de libertate. \n\n Reprezentanţii firmelor aflate deja în relaţie contractuală cu cele trei unităţi au împărtăşit din experienţa lor în munca cu detinuţii, aducând în atenţia potenţialilor angajatori, participanţi la activitate, beneficiile contractării unor astfel de servicii. \" În contextul dificultăţilor actuale de pe piaţa muncii, de angajare de muncitori necalificaţi, deţinuţii selecţionaţi pentru a lucra la operatori economici sunt o soluţie reală, sigură, disciplinată, cu avantaje financiare substanţiale. În cadrul discuţiilor interactive s-a subliniat, de asemenea, importanţa implicării comunităţilor locale în procesul de reintegrare şi rolul esenţial al agenţilor economici de prevenire a recidivei prin oferirea oportunităţilor de muncă, atât deţinuţilor cât şi foştilor deţinuţi, după ce aceştia părăsesc sistemul penitenciar \", transmite Penitenciarul Galaţi. FOTO, mai jos! ↓",
  "metadata": {
    "original_file": "Monitorul_De_Galati_0268.html"
  }
}