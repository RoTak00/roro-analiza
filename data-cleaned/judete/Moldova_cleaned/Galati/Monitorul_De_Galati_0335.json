{
  "title": "Brăila: Taxi lovit de tramvai",
  "content": "Poliţiştii Biroului Rutier Brăila s-au sesizat din oficiu cu privire la faptul că pe Bulevardul Dorobanţilor a avut loc un accident rutier, în cursul dimineţii de duminică 21 aprilie 2024..\n\nLa faţa locului, poliţiştii au stabilit că un bărbat de 67 de ani, din Brăila în timp ce conducea un autoturism tip Taxi, pe Bulevardul Dorobanţilor, dinspre strada 1 Decembrie 1918 către strada Gării, nu s-a asigurat la schimbarea direcţiei de mers de pe banda nr. 2 pe banda nr. 3 şi a fost acroşat de un tramvai, condus de un bărbat 48 de ani, din Brăila. În urma evenimentului au rezultat doar pagube materiale.\n\nAtât şoferul cât şi vatmanul au fost testaţi cu aparatul etilotest rezultatele fiind negative.",
  "metadata": {
    "original_file": "Monitorul_De_Galati_0335.html"
  }
}