{
  "title": "Șocant: Tânăr de 17 ani tăiat pe față de un necunoscut pe stradă, la Brăila",
  "content": "Aseară, 2 mai a.c., în jurul orei 20:00, polițiștii din cadrul Biroului Ordine Publică au fost sesizați cu privire la faptul că un tânăr ar fi fost lovit cu un obiect înțepător de un alt bărbat. \n\n Polițiștii s-au deplasat la fața locului, din primele cercetări rezultând faptul că un tânăr, în vârstă de 17 ani, din Brăila, în timp ce se afla pe strada Pietății, alături de un grup de prieteni, ar fi fost lovit în zona feței cu un obiect înțepător-tăietor de către o persoană necunoscută care se afla în trecere. \n\n În urma evenimentului, a rezultat vătămarea corporală a tânărului, acesta fiind transportat la spital pentru acordarea de îngrijiri medicale. \n\n Polițiștii au procedat la căutarea persoanei în cauză, la scurt timp fiind identificat și depistat un tânăr de 15 ani, din Brăila, bănuit de comiterea faptei. Acesta a fost condus la sediul poliției pentru audieri. \n\n Tânărul a fost sancționat contravențional cu amendă, în valoare de 1.000 de lei, conform Legii nr. 61/1991. De asemenea, în cauză a fost întocmit dosar penal în care sunt continuate cercetările sub aspectul săvârșirii infracțiunilor de lovirea sau alte violențe și portul sau folosirea fără drept de obiecte periculoase. \n\n Față de tânărul de 15 ani a fost luată măsura reținerii pe bază de ordonanță pentru 24 de ore, acesta fiind încarcerat în C.R.A.P. Brăila, transmit polițiștii brăileni.\n\nUPDATE: Sâmbătă , instanța a dispus măsura arestului la domiciliu a tânărului de 15 ani, pentru o perioadă de 30 de zile.",
  "metadata": {
    "original_file": "Monitorul_De_Galati_0316.html"
  }
}