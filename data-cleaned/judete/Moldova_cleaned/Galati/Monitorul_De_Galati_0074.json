{
  "title": "Un polițist s-a spânzurat la Tulcea",
  "content": "La data de 16 noiembrie 2024, polițiștii din cadrul Postului de Poliție Valea Nucarilor s-au sesizat din oficiu cu privire la faptul că, pe raza localității Valea Nucarilor a fost găsit un bărbat, de 49 de ani, inconștient. \n\n Din primele verificări efectuate, s-a stabilit faptul că bărbatul este angajat al Inspectoratului de Poliție Județean Tulcea, iar decesul acestuia ar fi survenit prin spânzurare. \n\n La fața locului s-a deplasat și un echipaj din cadrul Serviciului de Ambulanță Tulcea, care a declarat decesul bărbatului. \n\n La nivelul Inspectoratului de Poliţie Judeţean Tulcea s-a constituit echipa operativă, pentru a stabilii cu exactitate cauzele care au condus la producerea decesului bărbatului, potrivit IPJ Tulcea.",
  "metadata": {
    "original_file": "Monitorul_De_Galati_0074.html"
  }
}