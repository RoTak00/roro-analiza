{
  "title": "Oancea: Oprit din fuga din ţară cu TIR-ul radiat de olandezi",
  "content": "Poliţiştii de frontieră din cadrul Punctului de Trecere a Frontierei Oancea au depistat la controlul de frontieră un cetăţean din Republica Moldova care intenţiona să scoată din ţară un autocamion radiat din circulaţie, în urmă cu câteva zile de autorităţile din Olanda!\n\n\" În ziua de 16 septembrie a.c., în jurul orei 16.30, în Punctul de Trecere a Frontierei Oancea - I.T.P.F. Iaşi, s-a prezentat pentru efectuarea formalităţilor de control, pentru a ieşi din ţară, un cetăţean din Republica Moldova, în vârstă de 32 de ani, conducând un autocamion, cu număr de înmatriculare specific Olandei. La controlul de frontieră, existând suspiciuni cu privire la starea de înmatriculare a autoturismului în cauză, colegii noştri au procedat la efectuarea de verificări suplimentare, în urma cărora au constatat că acesta este radiat din circulaţie de autorităţi începând cu data de 11.09.2023 \", potrivit I.T.P.F. Iaşi.\n\n! În cauză, poliţiştii de frontieră efectuează cercetări sub aspectul săvârşirii infracţiunii de punerea în circulaţie sau conducerea pe drumurile publice a unui vehicul neînmatriculat, la finalizare urmând a fi dispuse măsurile legale care se impun.",
  "metadata": {
    "original_file": "Monitorul_De_Galati_0540.html"
  }
}