{
  "title": "VIDEO: Percheziţii uriaşe în mai multe localităţi din judeţul Galaţi",
  "content": "În scopul administrării probatoriului într-un dosar penal în care sunt efectuate cercetări sub aspectul săvârşirii infracţiunilor de evaziune fiscală, spălarea banilor şi executarea de activităţi miniere fără permis sau licenţă, la data de 18 iulie 2024, poliţiştii Serviciului de Investigare a Criminalităţii Economice Galaţi, sub coordonarea procurorilor din cadrul Parchetului de pe lângă Curtea de Apel Galaţi şi cu sprijinul colegilor de la Serviciul pentru Acţiuni Speciale, Serviciul de Ordine Publică, Serviciul Arme, Explozivi şi Substanţe Periculoase, Poliţia Municipiului Tecuci, Secţia 1 Rurală Galaţi, Secţia 3 Rurală Lieşti, Secţia 6 Rurală Tecuci şi de la Serviciul Criminalistic Galaţi, au pus în executare 9 mandate de percheziţie domiciliară în comunele Umbrăreşti, Iveşti şi Cosmeşti din judeţul Galaţi, precum şi în oraşul Mărăşeşti, din judeţul Vrancea, pentru identificarea de înscrisuri, bunuri şi sume de bani provenite din activităţile ilegale ce interesează cauza. \n\n În urma percheziţiilor, au fost indisponibilizate 300 de tone de agregate minerale şi 19 mijloace de transport şi utilaje de exploatare a agregatelor minerale, în valoare totală de aproximativ 2.000.000 de lei (400.000 de euro). \n\n De asemenea, au fost ridicate suporturi de stocare a datelor, sisteme de calcul şi documente contabile şi extracontabile, în vederea conturării prejudiciului înregistrat în dauna bugetului de stat. \n\n Cercetările vor fi continuate de poliţişti, pentru identificarea tuturor persoanelor care se fac vinovate de comiterea infracţiunilor menţionate, probarea întregii activităţi infracţionale şi pentru luarea măsurilor legale care se impun. VIDEO, mai jos!",
  "metadata": {
    "original_file": "Monitorul_De_Galati_0240.html"
  }
}