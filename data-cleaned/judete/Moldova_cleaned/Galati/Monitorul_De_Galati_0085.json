{
  "title": "Galaţi: La 72 de ani, prins la volan fără permis",
  "content": "Depistaţi la volan fără permis de conducere sau sub influenţa alcoolului: \"În data de 5 noiembrie 2024, în jurul orei 18:50, pe strada Salcâmului, din satul Şerbeştii Vechi, comuna Şendreni, din judeţul Galaţi, poliţiştii din cadrul Secţiei 1 Poliţie Rurală Galaţi - Postul de Poliţie Şendreni au depistat în flagrant un bărbat, în vârstă de 40 de ani, din localitatea Independenţa, judeţul Galaţi, în timp ce conducea un autoturism, aflându-se sub influenţa alcoolului. Rezultatul testării conducătorului auto cu aparatul etilotest a fost de 0,76 mg/l alcool pur în aerul expirat şi, ulterior, acesta a fost condus la spital, unde i-au fost prelevate probe biologice, în vederea stabilirii cu exactitate a alcoolemiei. Cercetările sunt continuate de către poliţişti şi, în funcţie de rezultatul analizelor de laborator, vor fi dispuse măsurile legale. În cursul aceleaşi zile, poliţiştii Postului de Poliţie Bălăşeşti au depistat în trafic, pe DJ 251B, în interiorul localităţii Ciureştii Noi, comuna Bălăşeşti, din judeţul Galaţi, un bărbat în vârstă de 72 de ani, din aceeaşi localitate, în timp ce conducea un autoturism, fără să deţină permis de conducere pentru nicio categorie de vehicule. În cauză a fost deschis un dosar penal pentru infracţiunea de conducerea unui vehicul fără permis de conducere\", potrivit IPJ Galaţi. Foto: caracter ilustrativ",
  "metadata": {
    "original_file": "Monitorul_De_Galati_0085.html"
  }
}