{
  "title": "FOTO: Casă în flăcări la Niculiţel, Tulcea",
  "content": "În cursul nopţii trecute, în jurul orei 23:50, pompierii tulceni au fost alertaţi, prin apel la numărul unic de urgenţă 112, despre producerea unui incendiu la o casă de locuit, în localitatea Niculiţel, judeţul Tulcea. \n\n Către locul intervenţiei a fost direcţionat un echipaj cu o autospecială de stingere, un echipaj SMURD şi SVSU local. \n\n La sosirea forţelor de intervenţie incendiul se manifesta generalizat, la o casă de locuit, cu pericol de propagare la vecinătăţi. \n\n Din fericire, la momentul producerii incendiului, în interior nu se aflau persoane, proprietarul locuinţei autoevacuându-se. \n\n Salvatorii au procedat rapid la localizarea incendiului înainte ca flăcările să se extindă şi la alte locuinţe. \n\n Cauza probabilă de producere a fost stabilită ca fiind o defecţiune la instalaţia electrică, transmit pompierii tulceni. FOTO, mai jos!",
  "metadata": {
    "original_file": "Monitorul_De_Galati_0111.html"
  }
}