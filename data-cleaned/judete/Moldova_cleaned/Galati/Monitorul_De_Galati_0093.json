{
  "title": "FOTO: Pericol în mijlocul nopţii, îndepărtat de pe drumurile publice la Măstăcani, Galaţi",
  "content": "Poliţiştii de frontieră din cadrul Sectorului Poliţiei de Frontieră Folteşti au depistat în trafic un cetăţean român, care se afla la volanul unui autoturism, deşi avea dreptul de a conduce suspendat. \"În data de 31 octombrie a.c., în jurul orei 23.00, pe timpul desfăşurării unei misiuni specifice de supraveghere şi control în zona de competenţă, un echipaj din cadrul Sectorului Poliţiei de Frontieră Folteşti - ITPF Iaşi, a oprit în trafic, pe raza localităţii Măstăcani - judeţul Galaţi, un tânăr, cetăţean român, care conducea un autoturism, înmatriculat în România. La solicitarea colegilor noştri, bărbatul în vârstă de 22 de ani, nu a putut prezenta un permis de conducere, justificând că nu îl are asupra sa. În urma verificărilor uzuale în bazele de date, poliţiştii de frontieră au constatat faptul că persoana figurează cu dreptul de a conduce autovehicule pe teritoriul României ca fiind suspendat. În cauză, poliţiştii de frontieră efectuează cercetări sub aspectul săvârşirii infracţiunii de conducere pe drumurile publice a unui vehicul de către o persoană căreia exercitarea dreptului de a conduce i-a fost suspendată, la finalizare urmând a fi dispuse măsurile legale care se impun\", potrivit ITPF Iaşi. FOTO, mai jos!",
  "metadata": {
    "original_file": "Monitorul_De_Galati_0093.html"
  }
}