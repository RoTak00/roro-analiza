{
  "title": "Poliția: Nu parcați mașinile în preajma copacilor!",
  "content": "\"Recomandăm conducătorilor auto să adopte o manieră preventivă de condus, atât pentru siguranţa proprie, cât şi pentru a celorlalţi participanţi la trafic. \n\n Folosiți luminile de întâlnire indiferent de categoria de drum pe care circulați sau distanța pe care o parcurgeți, mai ales în condiţii de vizibilitate redusă. \n\n Asiguraţi buna funcţionare a ştergătoarelor de parbriz şi folosiţi corespunzător instalaţia de ventilaţie – climatizare! \n\n Nu acţionați brusc mecanismele de direcţie şi frânare şi utilizați cu precădere frâna de motor. Păstrați în mers o distanţă de siguranţă mai mare faţă de vehiculele din față. \n\n Nu conduceți dacă ați consumat alcool sau dacă sunteți foarte obosiți! Oboseala la volan este la fel de nocivă ca și conducerea sub influența alcoolului. \n\n Nu parcați mașinile în preajma copacilor, a clădirilor în stare precară sau sub cablurile de înaltă tensiune! \n\n Pietonii trebuie să circule numai pe trotuare, traversarea străzii să o facă pe la locurile special amenajate, la culoarea verde a semaforului electric şi numai după ce sunt siguri că intenţia lor de a traversa a fost observată de şoferi. \n\n În toate situațiile, respectați regulile de circulație și indicațiile polițiștilor care acționează pentru siguranța traficului!\", transmite IPJ Brăila, a vând în vedere prognoza meteo ce vizează județul Brăila în aceste zile, respectiv Cod Galben și Cod Portocaliu care anunță instabilitate atmosferică accentuată, ploi torențiale și intensificări ale vântului.\n\n⚠️ Sunt îndrumări de care ar trebui să țină cont și gălățenii, județul nostru fiind sub alertă de vreme extremă în următoarele ore. Sursa foto: Arhivă - Monitorul de Galați",
  "metadata": {
    "original_file": "Monitorul_De_Galati_0145.html"
  }
}