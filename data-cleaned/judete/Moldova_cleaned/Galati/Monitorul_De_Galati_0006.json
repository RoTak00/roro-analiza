{
  "title": "Tulcea: Accident rutier în Cataloi",
  "content": "La data de 15 ianuarie 2025, în jurul orei 15:00, poliţiştii din cadrul Serviciului Rutier Tulcea au fost sesizaţi cu privire la faptul că în localitatea Cataloi s-a produs un accident rutier. \n\n În urma cercetărilor s-a constatat faptul că un bărbat de 38 de ani, din localitatea Cataloi, ar fi condus un autoturism pe DN 22 A, iar din cauza evitării unui câine ar fi pierdut controlul autoturismului şi a ieşit în afara părţii carosabile unde a intrat în coliziune cu un arbore. \n\n În urma accidentului rutier a rezultat rănirea conducătorului auto care a fost transportat la spital pentru acordarea îngrijirilor medicale. \n\n În cauză a fost întocmit dosar penal sub aspectul săvârşirii infracţiunii de vătămare corporală din culpă, potrivit IPJ Tulcea.",
  "metadata": {
    "original_file": "Monitorul_De_Galati_0006.html"
  }
}