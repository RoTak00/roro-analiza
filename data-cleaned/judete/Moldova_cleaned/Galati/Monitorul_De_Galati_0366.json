{
  "title": "Tulcea: Alertată de vecini că îi arde casa! Pompierii au intervenit de urgență (VIDEO)",
  "content": "5 subofiţeri din cadrul Detaşamentului Tulcea au intervenit în această după-amiază, joi, 28 martie 2024, cu o autospecială de stingere cu apă şi spumă pentru lichidarea unui incendiu izbucnit la coşul de fum al unei case de locuit în municipiul Tulcea. \n\n Apelul la numărul unic de urgenţă 112, a venit din partea proprietarei casei care a fost alertată de vecinii care au observat, la timp, acoperişul casei fumegând. La sosirea forţelor de intervenţie, incendiul se manifesta mocnit, la tavanul casei. \"Nu sunt victime, incendiul este localizat\", au transmis pompierii. \n\n Ulterior, incendiul a fost lichidat. Cauza probabilă de producere a incendiului a fost un coş de fum defect. \"A ars tavanul a două camere din locuinţă, iar 3 camere au fost afectate pe o suprafaţă de aproximativ 20 de mp\", au precizat pompierii. Imagini, mai jos! ↓",
  "metadata": {
    "original_file": "Monitorul_De_Galati_0366.html"
  }
}