{
  "title": "Căldură de foc la Galaţi! COD GALBEN de caniculă şi disconfort termic ridicat",
  "content": "Administraţia Naţională de Meteorologie (ANM) a emis o avertizare meteorologică, de tip COD GALBEN, cu interval de valabilitate 21 şi 22 august 2023, fenomenele vizate fiind val de căldură şi disconfort termic ridicat, iar judeţul Galaţi face parte dintre zonele afectate (foto). \" În intervalul menţionat valul de căldură va persista în cea mai mare parte a ţării, iar în zonele de câmpie şi local în cele de deal şi podiş va fi caniculă. Disconfortul termic va fi ridicat, iar indicele temperatură-umezeală (ITU) va depăşi pragul critic de 80 de unităţi. Temperaturile maxime se vor situa în general între 33 şi 37 de grade, iar minimele se vor încadra între 17 şi 24 de grade. Valul de căldură va persista, în cea mai mare parte a ţării, pe tot parcursul săptămânii \", anunţă ANM.",
  "metadata": {
    "original_file": "Monitorul_De_Galati_0583.html"
  }
}