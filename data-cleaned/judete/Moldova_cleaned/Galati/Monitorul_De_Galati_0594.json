{
  "title": "FOTO: Maşină răsturnată lângă Turcoaia, Tulcea; şoferul, încarcerat",
  "content": "Marţi după-amiază, 08 august 2023, un echipaj din cadrul Secţiei de Pompieri Măcin a intervenit cu o autospecială de stingere dotată cu modul de descarcerare şi un echipaj de prim-ajutor SMURD la un accident rutier în apropiere de localitatea Turcoaia, la intersecţia Drumului Naţional 22D cu Drumul Judeţean 222H. \n\n \" La faţa locului, salvatorii au găsit un autoturism răsturnat în afara părţii carosabile, iar în interior era o persoană încarcerată. Aceştia au extras victima, un bărbat de 47 de ani, şi au predat-o echipajului medical al SAJ Tulcea pentru evaluare şi acordarea primului ajutor \", transmit pompierii tulceni. FOTO, mai jos!",
  "metadata": {
    "original_file": "Monitorul_De_Galati_0594.html"
  }
}