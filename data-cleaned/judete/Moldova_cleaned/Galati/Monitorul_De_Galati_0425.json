{
  "title": "VIDEO: La Tecuci se fură tomberoanele cu căruţa",
  "content": "Tomberoanele de gunoi din municipiul Tecuci au devenit atractive pentru hoţii care, la adăpostul întunericului, le fură cu căruţa. \n\n Câțiva bărbați din municipiul Tecuci au fost suprinşi de camerele de supraveghere în timp ce furau un tomberon aflat pe domeniul public. \n\n În imagini se observă cum hoții se plimbă cu o căruţă, în toiul nopţii, iar la un moment dat se opresc în dreptul unui tomberon şi iau şi îl urcă în căruţă cu gunoi cu tot. ia coşul de gunoi aflat pe trotuar, îl urcă în căruţă şi mai apoi se fac nevăzuţi, cu toţii. După verificarea filmărilor, poliţiştii locali i-au recunoscut pe cei patru bărbaţi, care nu ar fi la prima abatere de acest gen.\n\n”În urma primirii acestui clip video, poliţiştii locali au început verificările pe înregistrările sistemului de supraveghere video, iar acestea au scos la iveală contravenţii şi infracţiuni săvârşite de cei patru ”noctambuli” în plimbarea lor prin oraş. Cei patru sunt cunoscuţi de către poliţiştii locali, fiind ”certaţi” cu normele de conduită socială. Urmează ca organele abilitate să cerceteze cazul”, informează Poliţia Locală Tecuci.",
  "metadata": {
    "original_file": "Monitorul_De_Galati_0425.html"
  }
}