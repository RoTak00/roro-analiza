{
  "title": "FOTO: Tabără pentru 43 de copii din Parohia Zăvoaia, judeţul Brăila",
  "content": "În cadrul programului eparhial „Vacanţa din pridvorul bisericii”, desfăşurat de câţiva ani în Arhiepiscopia Dunării de Jos pe parcursul lunilor de vară, 43 de copii din Parohia Zăvoaia, judeţul Brăila, au beneficiat de o tabără gratuită, timp de 6 zile, la Piatra Neamţ. \n\n Copiii au avut oportunitatea de a descoperi locurile frumoase din acest oraş, dar şi din împrejurimi, un loc important al călătoriei lor fiind vizitarea mănăstirilor din această zonă a ţării, unde tinerii brăileni au cântat cu multă evlavie pricesne şi alte cântece închinate Maicii Domnului, învăţate la biserica din satul lor. \n\n Tabăra a fost un bun prilej, atât pentru cei mici, cât şi pentru organizatori, ca în zilele caniculare de a evada din arşiţa Bărăganului şi a se răcori cu aerul plin de oxigen de la poalele Ceahlăului, transmite Arhiepiscopia. FOTO, mai jos!",
  "metadata": {
    "original_file": "Monitorul_De_Galati_0232.html"
  }
}