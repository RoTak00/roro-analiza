{
  "title": "Crimă sângeroasă, la Brăila",
  "content": "Un tânar de 24 de ani din Brăila şi-a găsit mama moartă şi tatăl plin de sânge, automutilat. Potrivit primelor date, bărbatul de 58 de ani şi-a ucis soţia în vârstă de 56 de ani, apoi s-a automutilat cu un cuţit, provocându-si răni grave. \n\n Victima şi autorul omorului au fost găsiţi de către fiul lor în apartamentul unde au domiciliu toţi trei. Autorul este consumator de alcool şi a mai avut acţiuni de violenţă la adresa soţiei. \n\n Autorul omorului a fost operat şi se află în stare gravă la Spitalul Judeţean Brăila, secţia ATI, sub paza permanentă a poliţiei. \n\n Starea acestuia nu a permis luarea unei măsuri preventive, pentru moment, însă are calitatea de suspect pentru comiterea unei infracţiuni de omor în modalitatea violenţei în familie, a transmis IPJ Brăila.",
  "metadata": {
    "original_file": "Monitorul_De_Galati_0012.html"
  }
}