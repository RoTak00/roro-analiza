{
  "title": "Tulcea: Cercetaţi pentru braconaj cinegetic (FOTO)",
  "content": "La data de 11 octombrie 2024, poliţiştii Serviciului Arme, Explozivi şi Substanţe Periculoase – I.P.J. Tulcea, împreună cu cei din cadrul Biroului Protecţia Animalelor, Secţiei 3 Poliţiei Rurală Baia, Serviciului Criminalistic şi Serviciului pentru Acţiuni Speciale, sub coordonarea Parchetului de pe lângă Judecătoria Babadag, au pus în executare 2 mandate de percheziţie domiciliară, în localitatea Camena judeţul Tulcea. \n\n Cu această ocazie, la domiciliul unui bărbat de 37 de ani, au fost descoperiţi 9 câini ce prezentau multiple răni, aceştia fiind relocaţi de către poliţişti într-un adăpost privat şi 5 kg de carne precum şi un craniu provenit de la un porc mistreţ şi un cuţit tip baionetă, obiectele fiind ridicate de poliţişti în vederea probării activităţii infracţionale. \n\n Totodată, la domiciliul unui alt bărbat de 39 de ani au fost identificaţi 6 câini, ce prezentau multiple răni, aceştia fiind de asemenea depuşi de către poliţişti într-un adăpost privat, un trofeu de căprior, o suliţă, un pumnal cu teacă şi un autoturism ce era folosit la transportul câinilor. \n\n Poliţiştii continuă cercetările, în ambele cazuri, sub aspectul săvârşirii infracţiunii de braconaj cinegetic. \n\n De asemenea, bărbaţii au fost sancţionaţi cu amenzi în valoare de 17.500 de lei. FOTO, mai jos!",
  "metadata": {
    "original_file": "Monitorul_De_Galati_0121.html"
  }
}