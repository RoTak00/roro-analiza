{
  "title": "VIDEO: Percheziţii uriaşe la Lieşti şi Umbrăreşti, în Planul „Conversus”",
  "content": "La data de 21 februarie 2024, poliţiştii din cadrul Serviciului Arme, Explozivi si Substanţe Periculoase Galaţi, în baza Planului de acţiune „Conversus”, precum şi a datelor şi informaţiilor deţinute la nivelul structurii, au pus în executare trei mandate de percheziţie domiciliară la imobile situate pe raza localităţilor Lieşti şi Umbrăreşti, din judeţul Galaţi, în două dosare de urmărire penală, care vizează doi bărbaţi, în vârstă de 40, respectiv 41 de ani, din municipiul Galaţi. \n\n Cu ocazia efectuării percheziţiei domiciliare la cele două imobile aparţinând bărbatului de 40 de ani, poliţiştii au identificat, ca fiind deţinute, fără drept, o armă de tir sportiv, cu aer comprimat, calibru 5,5, o bucată alice calibru 5,5, două cutii cu alice, calibru 6,35 ce conţineau aproximativ 150 bucăţi alice, o replică de tip Air soft, calibru 9mm PARA şi patru butelii CO2. \n\n La imobilul deţinut de cel de-al doilea bărbat, în vârstă de 41 de ani, poliţiştii au identificat, ca fiind deţinute fără drept, un pistol neletal, calibru 6mmBB, 25 proiectile din plastic, o puşcă de tir sportiv cu aer comprimat, o cutie metalică, de alice, calibru 4,5, un pistol neletal, calibru 8mm, prevăzut cu încărcător, un pistol neletal, calibru 9mmPAK, prevăzut cu încărcător, un dispozitiv ataşabil de dispersare a gazelor, o cutie ce conţine 50 bucăţi cartuşe conform specificaţiilor de pe cutie, 5 cartuşe cu zgomot având capsa percutată şi o vergea pentru curăţarea ţevii pistolului. \n\n Toate bunurile enumerate au fost ridicate de către poliţişti, în vederea continuării cercetărilor, sub aspectul săvârşirii infracţiunilor de braconaj, nerespectarea regimului armelor şi muniţiilor şi uz de armă fără drept, cu autorii in stare de libertate. VIDEO, mai jos! ↓",
  "metadata": {
    "original_file": "Monitorul_De_Galati_0404.html"
  }
}