{
  "title": "VIDEO: Animăluţe salvate de pompierii tulceni",
  "content": "În acestă dimineaţă, 10 aprilie 2024, înainte de ieşirea din tura de serviciu, salvatorii Staţiei de Pompieri Babadag au fost solicitaţi, prin apel la numărul unic de urgenţă 112, de o femeie, din localitatea Slava Rusă, să intervină pentru a salva două căţeluşe, care au căzut într-un puţ adânc de aproximativ 8 metri. \n\n \" În mai puţin de 30 de minute de la primirea apelului, pompierii au ajuns la locul indicat de apelantă, unde au identificat locul unde patrupedele căzuseră şi le-au scos în siguranţă. Aventura celor două căţeluşe nu s-a incheiat decât după ce colegii noştri s-au asigurat că acestea sunt bine, sănătoase şi, după ce au băut apă oferită de salvatori, au plecat spre sat, care nu era la o distanţă prea mare \", transmite ISU \"Delta\" Tulcea. \n\n Salvarea celor două căţeluşe vine după ce ieri, 09 aprilie 2024, pompierii Detaşamentului Tulcea au intervenit pentru a salva o pisică prinsă în fereastra unei locuinţe, la etajul 4 al unui bloc din municipiul Tulcea. Pisica a fost \"ajutată\" de salvatorul tulcean să intre înapoi în casă. Imagini, mai jos! ↓",
  "metadata": {
    "original_file": "Monitorul_De_Galati_0347.html"
  }
}