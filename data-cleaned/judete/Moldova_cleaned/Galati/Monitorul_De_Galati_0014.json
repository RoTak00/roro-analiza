{
  "title": "VIDEO: Incendiu la un garaj pe strada Viitorului din municipiul Tulcea",
  "content": "În această dimineață, Detașamentul de Pompieri Tulcea a intervenit cu două autospeciale de stingere la un incendiu care se manifesta la un garaj pe strada Viitorului din municipiul Tulcea. La scurt timp de la primirea apelului la numărul unic de urgență 112, echipele de intervenție au reușit să localizeze incendiul, acesta fiind lichidat în limitele găsite. Intervenția a fost una cu grad ridicat de risc atât pentru obiectivele din vecinătate, deoarece incendiul se putea extinde și la garajele învecinate, dar și pentru salvatori din cauza faptului faptului că în interior se aflau depozitate mai multe butelii care puteau produce explozii. În urma recunoașterii făcută de pompieri au fost identificate un număr de 5 recipiente care au fost ulterior extrase în siguranță. În urma incendiului au ars materiale combustibile din interiorul garajului, un autoturism, o remorcă (imagini mai jos). La finalizarea intervenției urmează să fie stabilită cauza probabilă de producere a incendiului, transmit pompierii tulceni.",
  "metadata": {
    "original_file": "Monitorul_De_Galati_0014.html"
  }
}