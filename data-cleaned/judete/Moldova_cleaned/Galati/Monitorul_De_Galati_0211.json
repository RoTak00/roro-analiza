{
  "title": "Şoferi răniţi la Tecuci. Accident pe contrasens",
  "content": "Poliţiştii Biroului Rutier Tecuci s-au deplasat, în data de 19 august 2024, în jurul orei 14:08, la locul producerii unui eveniment rutier, pe strada 1 Decembrie 1918, din municipiul Tecuci, judeţul Galaţi. \n\n Aceştia au stabilit că \"un autoturism, condus de un bărbat de 54 de ani, din municipiul Tecuci, ar fi pătruns pe sensul opus de mers şi ar fi intrat în coliziune cu un alt autoturism, condus de un bărbat în vârstă de 36 de ani, din aceeaşi localitate, care se deplasa din sens opus. În urma impactului, a rezultat rănirea ambilor conducători auto, care au fost transportaţi la spital, în vederea acordării de îngrijiri medicale. Aceştia au fost testaţi cu aparatul etilotest, rezultatele fiind negative\", potrivit IPJ Galaţi. \n\n Poliţiştii continuă cercetările, în cadrul unui dosar penal deschis pentru săvârşirea infracţiunii de vătămare corporală din culpă.",
  "metadata": {
    "original_file": "Monitorul_De_Galati_0211.html"
  }
}