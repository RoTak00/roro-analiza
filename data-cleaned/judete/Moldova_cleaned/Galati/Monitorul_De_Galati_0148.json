{
  "title": "VIDEO: Conductă de gaz spartă în centrul municipiului Tulcea",
  "content": "Pompierii Detaşamentului Tulcea au intervenit în această dimineaţă, 26 septembrie 2024, pentru asigurarea de măsuri preventive în cazul unei conducte de gaz spartă în centrul municipiului (video mai jos). \"Se intervine cu două echipaje de stingere şi două autospeciale. La faţa locului sunt prezente şi forţe din cadrul IPJ Tulcea şi Jandarmeria Tulcea. Strada pe care se întâmplă evenimentul este momentan închisă, zona a fost izolată pentru evitarea riscului de producere a unor scântei, iar echipa de la firma de gaz lucrează pentru remedierea avariei\", au transmis pompierii. Echipa de intervenţie a oprit avaria la ţeava de gaz, iar în acest moment lucrează pentru asigurarea instalaţiei. Echipajele de intervenţie urmează să se retragă.",
  "metadata": {
    "original_file": "Monitorul_De_Galati_0148.html"
  }
}