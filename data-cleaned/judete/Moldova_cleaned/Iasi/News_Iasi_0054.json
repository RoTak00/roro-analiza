{
  "title": "A inceput demolarea. Buldozerele pun la pamint fabrica Tesatura",
  "content": "ai multe cladiri, hale si anexe care au apartinut Iasitex (fosta fabrica ieseana “Tesatura”) au fost demolate, pe terenul de peste 5 hectare urmind sa fie construit un proiect urbanistic, in valoare de 70 milioane de euro.\n\nImobilele apartinand fostei unitati situate pe bld Primaverii nr.2 au intrat in bataia echipei de demolare, care trebuie sa curete de cladiri, hale si alte anexe situate pe o suprafata de peste cinci hectare de teren, anunta Evenimentul. Intreaga actiune de demolare a fost avizata de Primaria Iasi, care a dat autorizatie de executie a lucrarilor incepand cu luna iunie 2010, urmand ca intregul complex urmand sa fie finalizat in decurs de 36 de luni. \n\n\n\nCei 52.800 metri patrati, care nu mai erau utilizati in circuitul de productie al Iasitex, au fost vanduti in cursul anului 2007, in urma unei tranzactii estimate la peste 21 milioane de euro.\n\nFirma Green Plaza intentioneaza sa ridice un complex comercial si de birouri pe terenurile fostei IasiTex, la intersectia bulevardului Socola cu bulevardul Primaverii. Complexul, care va avea si 1400 de locuri de parcare, reprezinta o investitie de 70 de milioane de euro, spun investitorii.\n\nCe presupune proiectul celor de la Green Plaza:\n• locatia: vizavi de Casa Sindicatelor, la intersectia bulevardului Socola cu bulevardul Primaverii\n• 4,6 hectare de spatii comerciale si birouri: o cladire cu 2 si 3 etaje si o cladire de 12 etaje\n• lucrarile ar trebui sa inceapa in 2011 si sa fie finalizate in 2 ani",
  "metadata": {
    "original_file": "News_Iasi_0054.html"
  }
}