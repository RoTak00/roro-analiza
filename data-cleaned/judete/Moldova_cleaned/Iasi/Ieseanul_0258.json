{
  "title": "Într-o şedinţă foto în faţa uneia dintre cele mai vechi universităţi din Europa, Sandra cucereşte Italia",
  "content": "Pentru că tot am o teză de doctorat despre intercepţii, ador să fiu interceptată de paparazzi la Modena\n\nLucrurile evoluează din ce în ce mai bine pentru cunoscuta avocată Sandra Grădinaru, atât pe plan sentimental, cât şi profesional. După ce şi-a stabilizat viaţa personală, dezvoltând o relaţie de care se pare că este foarte mulţumită, una dintre cele mai sexy avocate ale baroului ieşean continuă să reuşească diverse performanţe şi pe ramura dreptului. „Recent, am fost invitată în Italia, la Şcoala Doctorală a Universităţii din Modena, să prezint cursanţilor noţiuni relevante din jurisprudenţa Curţii Europene a Drepturilor Omului, privitoare la interceptări. Am petrecut momente deosebite într-o clădire cu o importanţă istorică aparte, ce transmite o profundă invitație la cunoaștere, construcţie edificată în anul 1175”, a scris Sandra Grădinaru pe pagina sa de socializare. Între timp, avocata ieşeancă a devenit şi lector univ. dr. la Universitatea Alexandru Ioan Cuza, semn că ascensiunea în carieră abia a început pentru blonda de la drept.",
  "metadata": {
    "original_file": "Ieseanul_0258.html"
  }
}