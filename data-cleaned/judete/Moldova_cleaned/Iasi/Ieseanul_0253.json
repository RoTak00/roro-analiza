{
  "title": "Proiect inedit: Iaşul, promovat sub Ponte Vecchio",
  "content": "Un proiect interesant a fost dezvoltat recent pe pagina de Facebook „Un simbol al Iaşului”. Promotorii acestui demers, iniţiat în 7 aprilie 2018, printează prin tot felul de zone ale oraşului o emblemă a unui Iaşi medieval. Printre altele, recent, simbolul cu pricina a fost plasat tocmai la Florenţa, gestul fiind explicat prin următoarea postare: „Statuia lui Cuza din Piata Unirii are o istorie interesantă. A fost executată de un sculptor din Florența, Raffaello Romanelli. După cum povestește Xenopol, „norocul vru ca sculptorul italian, căruia comitetul se adresase pentru a executa statuia, să fie artist tot atât de mare, pe cât de desinteresat. El primi a executa monumentul pentru un preț care depăsea cu puțin suma adunată” Ne-am gândit să îi mulțumim”. Interesantă iniţiativa, aşteptăm desenarea simbolului şi pe alte plaiuri, mai mult sau mai puţin mioritice.",
  "metadata": {
    "original_file": "Ieseanul_0253.html"
  }
}