{
  "title": "Galerie Foto Hype Energize, un nou concept de divertisment, s-a deschis în ansamblul Palas Iași",
  "content": "Hype Energize a inaugurat în Ansamblul Palas prima sa locație din afara Bucureștiului, o nouă destinație de entertainment inedită. Grupul Kiddo, companie specializată în dezvoltarea de centre de joacă pentru copii şi tineri, a adus în Palas un concept de divertisment în premieră în România.\n\nDesfășurat pe o suprafață de aproximativ 630 mp , Hype Energize a inaugurat 8 camere de joc , unde vizitatorii experimentează o varietate de jocuri interactive. Fiecare cameră are tematică proprie, printre care și: Super Squares , Throw , Warzone , Hide and Seek , Tubes sau Baschet . Misiunile au diferite niveluri de dificultate și pot fi jucate în mod cooperativ, dar și competitiv, iar fiecare echipă participantă trebuie să fie formată din 2 – 5 persoane . Noua locație se află la nivelul -3 din Palas Mall , vis-a-vis de restaurantul Mcdonald’s.\n\nAntrenând corpul şi mintea, acest tip de jocuri stimulează abilitatea jucătorilor de a evita razele laser, de a urca pe pereți luminoși cu senzori de mișcare, de a lovi ținte cu o armă laser și de a rezolva puzzle-uri active pe un perete cu sute de butoane sau pe o podea complet interactivă.\n\nPe lângă cele 8 camere de joc, Hype Energize are și o zonă unde se pot face petreceri aniversare , team buildings și multe alte evenimente . Noua locație este ideală pentru cei care își doresc să petreacă timp împreună cu prietenii, familia sau colegii de birou, testându-și condiția fizică, agilitatea mentală și abilitățile de rezolvare a problemelor. Fizic și mental, experiența Hype Energize oferă ceva pentru toată lumea, dar a fost concepută special pentru jucătorii cu vârsta de peste 12 ani .\n\nHype Energize are 8 camere de joc, însă în curând vor mai fi deschise încă 4, care vor propune noi provocări și noi jocuri interactive.",
  "metadata": {
    "original_file": "Ieseanul_0003.html"
  }
}