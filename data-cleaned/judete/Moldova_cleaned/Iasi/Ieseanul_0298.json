{
  "title": "De unul singur şi nesilit de nimeni. Etienne Ignat, alături de Marius Bodea, lideri de rit nou în PNL Iaşi",
  "content": "Consilierul local Etienne Ignat este noul preşedinte al organizaţiei municipale a Tineretului Naţional Liberal ieşean. Ignat a candidat de unul singur, aşa încât misiunea sa a fost doar de a număra formal voturile exprimate în cursul unei şedinţe care a durat doar o oră şi jumătate. De remarcat însă că cei circa 100 de membri ai organizaţiei tineretului liberal s-au reunit în incinta unui incubator de afaceri din domeniul IT, semn că acesta este segmentul de alegători pe care PNL urmează să-l ţintească în viitor.",
  "metadata": {
    "original_file": "Ieseanul_0298.html"
  }
}