{
  "title": "Fulgere la comandă, levitație magnetică și vedere pe timp de noapte, la „Noaptea cercetătorilor” de la Palas",
  "content": "Dintotdeauna curiozitatea a stat la baza marilor descoperiri, iar dorința de a afla cum funcționează lumea unește comunitatea cercetătorilor de pe întreg mapamondul. Cea mai mare manifestare de știință pentru publicul larg revine la Palas în ultima zi de septembrie. Vino la „Noaptea cercetătorilor” și descoperă secretele universului!\n\nȘtiai că? Spațiul este absolut silențios pentru că nu există atmosferă prin care să „călătorească” sunetul sau că animalele folosesc câmpul magnetic al Pământului pentru orientare sau că pasărea Colibri bate din aripi extrem de repede, făcând între 50 și 80 de bătăi pe secundă. Vineri , 30 septembrie 2022 , în parcul Palas va avea loc „ Noaptea cercetătorilor ”, unde curioși de toate vârstele sunt așteptați să pună întrebări și să facă experimente alături de reprezentanți de la Universitatea „Alexandru Ioan Cuza” din Iași \n\n (UAIC) .\n\nFizică, chimie, geologie, astronomie sunt câteva dintre ramurile științei despre care puteți să aflați detalii uimitoare, în acest final de săptămână, începând cu ora 17.00, în zona patinoar Palas . În total, vor fi 21 de standuri unde se vor face experimente impresionante. Reprezentanții de la UAIC vor prezenta în parcul Palas mai multe experimente, printre care: trenulețul cu levitație magnetică , vederea pe timp de noapte , fulgere la comandă – generatorul Van der Graaf , observații prin telescop , instalație de foraj geologic și experimente cu azot lichid .\n\n„ Noaptea cercetătorilor ” are loc în fiecare an, în ultima zi de vineri a lunii septembrie, fiind o tradiție la nivel național.",
  "metadata": {
    "original_file": "Ieseanul_0044.html"
  }
}