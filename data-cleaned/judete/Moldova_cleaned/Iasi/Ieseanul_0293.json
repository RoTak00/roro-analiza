{
  "title": "Excursie de Halloween. Profesorul Mihai Bulai, hotărât să-şi eficientizeze vizita în Kazahstan",
  "content": "Ca orice ghid care îşi cunoaşte şi iubeşte meseria, Mihai Bulai caută să cunoască şi să se afle în locurile cele mai exotice şi interesante ale lumii. Pentru că tot venise ocazia Halloweenului, deci perioadă numai bună pentru gustarea senzaţiilor tari, Bulai s-a întâlnit cu o veche prietenă cazacă la 2.500 de metri altitudine, în Shymbulak Mountain Resort, aflat la 40 de kilometri de Almaty, fosta capitală a Kazahstanului. După cum se vede, sărbătorile americane prind foarte bine nu numai în Europa, ci şi în mijlocul Asiei, acolo unde Yeti, omul zăpezilor, facea cândva legea printre amatorii de thrilleruri montane.",
  "metadata": {
    "original_file": "Ieseanul_0293.html"
  }
}