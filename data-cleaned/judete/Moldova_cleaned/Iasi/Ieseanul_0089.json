{
  "title": "Palas aduce la Iași primul magazin Primigi din nord-estul României și face din cumpărături „joacă de copii”",
  "content": "De peste 45 de ani, milioane de copii fac primii pași alături de brandul italian Primigi. Acum este rândul său „să facă primii pași” în zona de nord-est a României, deschizând un nou magazin, în Palas Iași. Noua locație pune la dispoziție clienților o mulțime de articole de îmbrăcăminte, încălțăminte, dar și accesorii care respectă atât moda italiană, cât și standardele calității de care cel mic are nevoie pentru a face toate năzdrăvăniile la care se poate gândi.\n\nLumea copiilor este o lume plină de aventuri, iar Primigi le este alături propunându-le articole de îmbrăcăminte și încălțăminte adaptate nevoilor specifice vârstei, de la 0 până la 14 ani. De pe 1 octombrie 2021 , brandul dedicat copiilor este prezent și în Palas Iași , cu o multitudine de produse pe placul copiilor. Magazinul îi așteaptă pe clienții mari și mici cu zeci de modele la rochițe elegante, hanorace cool, geci călduroase, dar și o gamă largă de ghetuțe și adidași cu care vor descoperi lumea.\n\nPrin utilizarea materialelor ecologice premium , brandul asigură confortul și siguranța de care un copil are nevoie. Încălțămintea flexibilă, cu tehnologie specială care se adaptează piciorului, îi va ajuta pe cei mici să pășească cu încredere, iar adolescenții își pot evidenția stilul curajos cu articolele de îmbrăcăminte trendy , ideale pentru orice ocazie. Indiferent de vârstă, după o vizită în magazinul Primigi din Palas Iași , copiii vor fi la modă în orice situație: în parc, la școală sau acasă. Vizitează magazinul Primigi din cadrul Palas Iași pentru a face din cumpărături, „joacă de copii”!",
  "metadata": {
    "original_file": "Ieseanul_0089.html"
  }
}