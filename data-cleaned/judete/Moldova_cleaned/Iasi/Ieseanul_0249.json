{
  "title": "Un ochi râde, altul plânge. Codrin Dănilă, consolat de Andra pentru pierderea calificării în finala Românii au talent",
  "content": "Trupa de umor Idiot din Iaşi a ratat de puţin calificarea în finala competiţiei Românii au talent. Băieţii au reuşit într-o primă fază să fie la egalitate cu adversarul lor, Alex Ştefănescu, scorul fiind 2 – 2, fapt ce a făcut ca răspunderea alegerii câştigătorului să cadă pe umerii publicului. Codrin Dănilă, unul dintre membrii marcanţi ai trupei, a trăit intens atmosfera spectacolului, chemându-şi pe Facebook fanii să voteze prin SMS. În cele din urmă, cu toată mobilizarea făcută, cei de la Idiot n-au reuşit să intre în finală, în locul lor mergând Alex Ştefănescu, un tip care a susţinut un număr de chitară. Deşi Andra a votat împotriva celor de la Idiot, Codrin Dănilă a făcut totuşi o fotografie cu celebra cântăreaţă, însoţindu-şi postarea pe Facebook cu o întrebare ironică “Cine-i mă bărbatu pe care se sprijină Andra?”.",
  "metadata": {
    "original_file": "Ieseanul_0249.html"
  }
}