{
  "title": "Cobileanski vrea să facă afaceri cu Vestul. Daniel Busuioc, entuziasmat de planurile de business ale regizorului",
  "content": "Busuioc (centru): Serios, Igor, vrei să faci Afacerea Vest? Bravo, dar măcar atunci când îţi vei deschide un bar la Cannes sau o pizzerie la Veneţia, poate o să te gândeşti şi la noi un pic\n\nPrezenţi la ceremonia de lansare la Iaşi a noului proiect Centenarul Filmului Românesc, actorii Daniel Busuioc şi Constantin Puşcaşu au avut parte de o surpriză din partea regizorului Igor Cobileanski. Acesta a declarat, în premieră, că lucrează la scenariul Afacerii Vest, un sequel al deja binecunoscutei Afacerea Est, film care a deschis de altfel proiecţiile caravanei care va difuza 100 de filme româneşti în întreaga ţară, dar şi în Republica Moldova şi Cernăuţi. Actorii Naţionalului ieşean Daniel Busuioc, Constantin Puşcaşu şi Ion Sapdaru au interpretat principalele personaje ale comediei Afacerea Est, filmul înregistrând un mare succes de public, dar şi de critică, câştigand două premii la Festivalul de la Tallinn.",
  "metadata": {
    "original_file": "Ieseanul_0268.html"
  }
}