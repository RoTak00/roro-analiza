{
  "title": "Activități educative pentru copii, în această duminică, la Family Market: Atelier de Creație în Bucium și Atelier de Gătit la Miroslava",
  "content": "Se apropie weekendul, motiv potrivit pentru ca cei mici să se lase purtați de propria imaginație într-o lume fantastică. Iar acest lucru este cât se poate de ușor la Family Market, unde copiii pot participa duminică, 19 martie 2023, la un Atelier de Creație în Bucium (zona Auchan) și la un Atelier de Gătit în Miroslava (Congress Hall), unde își vor putea exersa talentele și vor învăța lucruri noi. Înscrierile se fac pe pagina de Facebook Family Market , iar locurile sunt limitate. Activitățile fac parte dintr-o serie de evenimente de acest tip ce se vor organiza și în umătoarea perioadă.\n\nCopiii, aflaţi la vârsta explorărilor, cunoaşterii şi a imaginaţiei nelimitate, sunt aşteptaţi duminică, 19 martie la Family Market , atât Bucium , cât și Miroslva pentru a participa la un Atelier de Creație , respectiv Gătit . Astfel, de la ora 11.00, la Family Market Bucium , în zona Gastro a magazinului Auchan , animatorii de la Boo Party îi așteaptă pe copii cu vârsta mai mare de 3 ani să realizeze împreună o decorațiune care va aduce Primăvara și în casele lor. Accesul este gratuit şi se face în baza unei programări în prealabil, în limita a 30 de locuri disponibile. Materialele necesare sunt asigurate de Family Market , așa că veselia este singurul ingredient pe care copiii trebuie să îl aducă.\n\nDe la aceeași oră, la Family Market Miroslava , la Congress Hall, prichindeii cu vârsta de peste 4 ani sunt așteptați să ia lecții de gătit de la Chef Bogdan Puiu, fondatorul atelierelor Soft&Grace. Cei mici vor avea parte de multă distracţie, vor învăţa pașii unei reţete delicioase, vor combina ingrediente și își vor folosi imaginația pentru a decora desertul. La final, vor savura propria creație culinară. După ce vor primi diplome de bucătari, vor putea pregăti rețeta învățată și acasă, fiind o preocupare amuzantă pentru timpul petrecut în familie. Și pentru această activitate accesul este gratuit , în limita celor 100 de locuri disponibile . Mai multe detalii pe pagina de Facebook a Family Market .",
  "metadata": {
    "original_file": "Ieseanul_0025.html"
  }
}