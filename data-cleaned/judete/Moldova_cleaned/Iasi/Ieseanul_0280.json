{
  "title": "Departe de România. Cristina Nichita şi-a aniversat ziua de naştere pe plajele Thailandei",
  "content": "Linişte, pustiu, reculegere. Noroc cu cheful de diseară de la templul budist, că altfel înnebuneam de plictiseală în concediul ăsta\n\nCreatoarea de modă Cristina Nichita şi-a petrecut un concediu de vis în Thailanda, luxurianta şi exotica ţară care a atras anul trecut nu mai puţin de 33 de milioane de turişti. Spre comparaţie, România a reuşit să aducă în 2016 doar 2,4 milioane de vizitatori străini. Vacanţa Cristinei Nichita pe plajele thailandeze a fost reflectată de aceasta în câteva postări interesante pe Facebook. În primul rând, fosta parlamentară şi-a sărbătorit ziua de naştere pe insula Kathu, într-un decor splendid, experienţa fiind relatată prin citate budiste şi fotografii magice. Pe de altă parte, creatoarea brandului Nichi şi-a însoţit o imagine cu un text care ar putea oferi indicii despre noile sale trăiri sentimentale. „Când iubeşti şi eşti iubit, ştii. Când nu, te întrebi mereu dacă e aşa!\\’”, a scris Cristina Nichita, privind cu ochi încrezători spre orizontul Oceanului Pacific. Să asistăm în curând la o poveste romantică?",
  "metadata": {
    "original_file": "Ieseanul_0280.html"
  }
}