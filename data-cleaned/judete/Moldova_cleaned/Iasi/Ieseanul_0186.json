{
  "title": "Experimente inedite în „Noaptea cercetătorilor” și expoziție canină, la Palas",
  "content": "Finalul lunii septembrie îi invită pe ieșeni în inima orașului, la Palas, să se bucure de evenimente pentru întreaga familie. Cei curioși să descopere lumea științei vor fi fascinați de misterele ei, iar pasionații de obiecte de antichitate sunt invitați să descopere piese aparte. Iubitorii de patrupede vor avea ocazia să admire cei mai frumoși câini, în cadrul unei competiții tematice.\n\nVineri , 27 septembrie 2019 , ieșenii își dau întâlnire cu știința în cadrul evenimentului „Noaptea Cercetătorilor” . Pentru cel de- al cincilea an consecutiv , copii și adulți deopotrivă, pasionați de cercetare sau doar dornici să-i afle secretele, pot intra în lumea fascinantă a experimentelor , pot urmări demonstrații live și pot participa la activități și conferințe interactive . Începând cu ora 18.00 , cele 18 echipe de cercetare, organizații și companii aduc în atenția participanților experimente chimice cu scântei, demonstrații cu azot lichid, curse de roboți cu obstacole, posibilitatea de a se fotografia în infraroșu și lumină UV, dar și de a proba un costum de astronaut. Totodată, cei mici au parte de nelipsitul colț dedicat lor. Spectacolul științei este gratuit și va avea loc în piațeta centrală din parcul Palas.\n\nSâmbătă și duminică , 28 și 29 septembrie , cei care îndrăgesc cățeii sunt așteptați la „Cupa Moldovei – Expoziții de frumusețe canină” , organizată de Asociația Chinologică Metropolitană Iași , unde vor fi cuceriți de frumusețea sutelor de exemplare . Zeci de rase vor fi vedetele celor două zile, oferind demonstrații de dresaj și participând la concursuri . Piațeta centrală din parcul Palas va fi rezervată patrupedelor între orele 9.00 – 20.30 , iar iubitorii de animale de companie se vor putea împrieteni cu necuvântătoarele și vor primi informații utile de la expozanți.\n\nDe vineri până duminică inclusiv , Târgul de Artă si Antichități își redeschide porțile pentru pasionați, la parterul Atriumului Palas . Numeroase obiecte cu patina timpului , deosebite în special prin poveștile care le-au îmbogățit odată cu trecerea anilor, sunt expuse pentru iubitorii de frumos. Colecții fascinante , din diverse perioade de timp , vor capta priviri și vor cuceri prin unicitatea lor : piese de mic mobilier, bijuterii, numismatică, filatelie, argintărie, porțelanuri, obiecte decorative și multe alte piese aparte.\n\nTe așteptăm în acest week-end la Palas să devii cercetător pentru o zi, să te lași învăluit de trecut sau iubit de către cățeluși!",
  "metadata": {
    "original_file": "Ieseanul_0186.html"
  }
}