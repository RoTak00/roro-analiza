{
  "title": "Tudorel Toader, interpretând în cheie shakesperiană relaţiile diplomatice: Ceva e putred în Danemarca!",
  "content": "În privinţa reproşurilor premierului Danemarcei, nu am decât o replică hamletiană: a fi sau a nu fi extrădat în România? Aceasta e întrebarea!\n\nMinistrul Tudorel Toader s-a enervat zilele trecute, făcând puţin tărăboi pe contul său de Facebook vizavi de atitudinea prim – ministrului Danemarcei în ceea ce priveşte condiţiile de cazare în penitenciarele româneşti, dar şi procedurile de extrădare a infractorilor străini. Toader este pe drept cuvânt nervos, pentru că în Danemarca sunt patru infractori români care nu pot fi extrădaţi în România din cauza faptului că guvernul danez pretinde că aceştia nu ar avea condiţii umane de trai în închisorile noastre. “De fiecare dată am convenit asupra faptului că le vom oferi garanții scrise pentru detenția în condiții corespunzătoare, urmând să ne adreseze o solicitare scrisă în acest sens! Mă întreb oare de ce autoritățile din Danemarca preferă atitudinile critice la adresa României, în loc sa ne adreseze solicitarea în scris, astfel cum am tot convenit?”, a izbucnit Tudorel Toader pe contul său.",
  "metadata": {
    "original_file": "Ieseanul_0272.html"
  }
}