{
  "title": "O ieşeancă dezvăluie secretul lui Cobain. Cosmina Stratan într-un rol dificil al noului său film",
  "content": "Hm, am crezut că filmul Cobain este despre Kurt. După cum se vede, deja intrasem în starea de Nirvana\n\nCosmina Stratan a făcut o spectaculoasă schimbare de look şi interpretare actoricească. De la imaginea pioasă a călugăriţei din pelicula <<Dincolo de dealuri>>, Cosmina a schimbat radical registrul în noul său film Cobain, acesta fiind selectat deja la secţiunea Generaţia 2018 a celebrului festival de la Berlin care va avea loc în februarie anul viitor. Producţia olandeză spune povestea unui adolescent care încearcă să o facă pe mama sa însărcinată să renunţe la un stil de viaţă distructiv. Cosmina Stratan joacă rolul unei tinere rebele, având-o ca parteneră în film pe o altă româncă, Dana Marineci.",
  "metadata": {
    "original_file": "Ieseanul_0279.html"
  }
}