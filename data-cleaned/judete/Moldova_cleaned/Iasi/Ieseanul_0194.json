{
  "title": "Ansamblul Palas te provoacă să descoperi „#hashtagulvietiimele”!",
  "content": "Cu ocazia aniversării celor 7 ani de la inaugurare, ansamblul Palas își răsplătește vizitatorii cu premii care îi ajută să descopere lucrurile importante din viața lor.\n\nCampania „#hashtagulvietiimele” se desfășoară în mediul online și a pornit de la ideea că, pentru fiecare dintre cei peste 100 de milioane de vizitatori pe care ansamblul mixt din centrul orașului i-a avut de la inaugurarea din mai 2012 până în prezent, Palas poate însemna ceva. Poate fi succesul primului loc de muncă, emoția unui eveniment important sărbătorit aici, bucuria timpului petrecut alături de cei dragi, relaxarea de care ai nevoie după o zi petrecută la birou, locul în care se joacă copilăria sau plăcerea de a vedea un concert de muzică simfonică în aer liber.\n\nPrimii câștigători \n\n Concursul a început pe 29 mai 2019 și va dura până pe 15 iulie. Astfel, timp de șapte săptămâni, în fiecare zi de luni, vor fi desemnați, prin tragere la sorți, câte șapte câștigători, care vor fi premiați cu cecuri cadou în valoare de 200 de lei. Tot ce trebuie să facă concurenții este să posteze o fotografie pe profilul lor de social media (Facebook & Instagram) cu ajutorul căreia să împărtășească un moment fericit pe care l-au trăit în ansamblul Palas. Imaginea trebuie însoțită de #hashtagulvietiimele și tag @palasiasi. Primii 21 câștigători au fost desemnați deja, iar până la finalul campaniei, de pe 15 iulie, vor fi aleși alți 28 de norocoși.",
  "metadata": {
    "original_file": "Ieseanul_0194.html"
  }
}