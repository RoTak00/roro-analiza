{
  "title": "TREY A ADUS BURGERII VIITORULUI ÎN FOOD COURT PALAS",
  "content": "Trey, startup-ul 100% ieșean, care aduce burgerii senzaționali față în față cu tehnologia și inovația, a inaugurat o nouă locație, în Palas Mall Iași.\n\nLanțul smartfood Trey inovează cu un concept de mâncare fast food, echilibrată și responsabilă cu mediul înconjurător și consumatorii. Acesta oferă o gamă variată de burgeri gourmet , preparați din carne și brânzeturi de cea mai bună calitate , asociate cu legume proaspete . Secretul gustului delicios constă în gătirea cărnii într-un echipament special, de tip flame grill – carnea trece prin foc și capătă aroma specifică cărnii făcute la grătar.\n\nLocațiile Trey prezintă o arhitectură a viitorului , în centrul acestora aflându-se câte o pereche de ochi digitali, care întâmpină și atrag printr-un comportament similar celui uman. Prin acest mod de interacțiune, Trey devine un personaj îndrăgit, iar brandul este personificat. Și în bucătărie își face loc tehnologia, fluxul automatizat oferind un timp de așteptare de maximum 7 minute pentru prepararea unui burger. La fel de eficient se dovedește a fi și sistemul de queuing prin care clienții pot verifica statusul de preparare în timp real.\n\nGurmanzii se pot răsfăța cu burgeri clasici, cu vită sau pui, precum Oldschool, Rucola 9, Cheese2please, Double Dare, Sunburger, Angus Bite, Startup Chicken, Soft Crisper, Chick2grill, Early Bird. Sau pot încerca alternativa de burger cu pseudo-carne 100% din plante, de la Moving Mountains®.\n\nCoca Cola, Heinz și Moving Mountains sunt partenerii principali alături de care Trey a deschis cea de-a doua locație din Iași, în zona food court din Palas. Prima a fost inaugurată în toamna anului trecut, în food court-ul din Iulius Mall Iași .",
  "metadata": {
    "original_file": "Ieseanul_0171.html"
  }
}