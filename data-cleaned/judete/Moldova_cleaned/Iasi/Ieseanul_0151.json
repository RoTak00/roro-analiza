{
  "title": "O premieră a Ateneului Național din Iași, sesiuni de sport și târg de produse turcești, în această săptămână, la Palas",
  "content": "Începutul lunii august aduce la Palas o serie de evenimente inedite, pentru toate vârstele și gusturile deopotrivă. În Amfiteatrul Palas, actorii Ateneului Național din Iași vor pune în scenă premiera „Astă seară… în familie”, în parcul Palas vor avea loc reprezentații sportive, iar cei mici vor afla poveștile prințeselor Thea și Ariel. De asemenea, la Târgul de produse turcești vei avea parte de o experiență culinară originală și autentică, care aduce mai aproape de tine aromele din Istanbul.\n\nAteneul Național din Iași aduce, săptămâna aceasta, în Amfiteatrul Palas o premieră și două spectacole pentru copii . Astfel, miercuri, 5 august , de la ora 10.00 , „Mica Sirenă” îi va purta pe cei mici în lumea magică din adâncul mării iar, duminică, 9 august , tot de la ora 10.00, copiii vor afla „Povestea Prințesei Thea” . Săptămâna se încheie cu piesa de teatru „Astă seară… în familie”, care va fi jucată în premieră pe scena Amfiteatrului Palas de la ora 19.00 . Eternele probleme ale cuplurilor vor fi scoase în evidență pe tot parcursul piesei prin scenete amuzante. Accesul la spectacolele Ateneului Național din Iași se face pe bază de bilet , care poate fi achiziționat online, pe www.ateneuiasi.ro , la casieria instituției culturale sau direct la locație , cu o oră înainte de începerea evenimentului, în limita locurilor disponibile .\n\nMiercuri și vineri ne antrenăm împreună cu reprezentanții World Class , care vor susține demonstrații sportive. Ne vedem în parcul Palas , de la ora 19.00 , pentru o sesiune de exerciții fizice.\n\nDe asemenea, începând de vineri și până duminică , în zona esplanada Octogon, va avea loc Târgul de produse turcești . Baclava , rahat turcesc , ceai sau cafea la nisip sunt doar câteva dintre delicatesele care te așteaptă să le deguști.\n\nCafenelele de la Palas organizează seri tematice în fiecare weekend . Surprize culinare, live band sau DJ sunt doar câteva dintre evenimentele pe care terasele le-au pregătit pentru tine. Locațiile dispun și de o priveliște splendidă spre Palatul Culturii și cadrul natural din parcul Palas , care completează atmosfera relaxantă.\n\nÎn schimb, show-ul de Stand-up Comedy susținut de comediantul Dan Badea se amână pentru luna septembrie. Mai multe detalii pe pagina de Facebook dedicată evenimentului .\n\nLa toate evenimentele, pentru siguranța publicului se păstrează distanțarea fizică prin reducerea locurilor disponibile , sunt asigurate substanțe dezinfectante, iar purtarea măștii de protecție este obligatorie. În cazul în care condițiile meteo vor fi nefavorabile, evenimentele exterioare vor fi reprogramate pentru o dată ulterioară, ce va fi anunțată pe pagina de Facebook Palas Iași.",
  "metadata": {
    "original_file": "Ieseanul_0151.html"
  }
}