{
  "title": "PESTE 200 DE REȚETE LA CIORBĂRIE, ÎN PALAS",
  "content": "Împătimiții ciorbelor au, de acum, o nouă destinație unde pot savura masa. Ciorbărie aduce nenumărate oferte în atenția gurmanzilor, dar și a celor dornici de „o ciorbă ca la mama acasă”.\n\nRestaurantul Ciorbărie a fost inaugurat, de curând, în ansamblul mixt , fiind prima locație din afara Bucureștiului a business-ului tip franciză , dar și cea mai mare dintre acestea. Decorat într-un mod aparte, localul îmbină elemente rustice, precum mobilier din lemn masiv, decorațiuni specifice sau pereți zugrăviți cu elemente tradiționale. Totodată, dispune și de o terasă.\n\nCiorbărie se distinge prin cele 200 de rețete , culese din toate colțurile lumii . Zilnic, bucătarii iscusiți gătesc pentru pofticioși aproximativ 12 tipuri din totalul rețetarului – șapte ciorbe de bază și circa cinci feluri extra , care, de la o zi la alta, se schimbă prin rotație . Gama este variată, iar sortimentele din ofertă încântă papilele gustative oricui le trece pragul. Ciorba de gulaș , perișoare , văcuță , curcan , miel , burtă , fasole , legume , roșii sau morcovi , țărănească de pui , cocoș , rădăuțeană sau chinezească – sunt doar câteva dintre ofertele pe care cei dornici le pot încerca.\n\nMeniul zilei este întotdeauna ales cu mare grijă și, în special, în funcție de sezon. Dacă în anotimul călduros supele cremă , borșul de lobodă sau cel de sfeclă se numără printre preferate, în cel răcoros se optează mereu pentru variantele consistente caloric, precum ciorba cu ciuperci sau hribi . Pe lângă toate acestea, clienții au la dispoziție și patru tipuri de sandwich-uri : de pui , vită, porc sau brânză halloumi .\n\nIeșenii sunt invitați la Ciorbărie, la Palas, să se înfrupte cu cele mai delicioase ciorbe, care îi vor purta în diferite zone din țară sau de pe glob!",
  "metadata": {
    "original_file": "Ieseanul_0183.html"
  }
}