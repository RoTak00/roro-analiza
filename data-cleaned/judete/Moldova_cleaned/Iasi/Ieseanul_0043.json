{
  "title": "The Motans, Iuliana Beregoi și magicianul Robert Tudor, la Palas",
  "content": "Muzica, limba universală care leagă întreaga planetă, alină, înveselește și creează amintiri, se va auzi în acest weekend, sub mai multe forme, la Palas. The Motans, Iuliana Beregoi și magicianul Robert Tudor vor veni la Continental Tech Fest, iar Festivalul Trandafir de la Moldova reunește ansambluri folclorice din diferite zone ale țării, în Amfiteatrul Palas.\n\nParcul Palas va găzdui în acest weekend, în perioada 7 – 8 octombrie 2022 , evenimentul Continental Tech Fest , unde cei interesați vor putea să descopere tehnologia companiei, dar vor avea parte și de momente speciale. Vinerea începem, de la ora 12.00 , cu o expoziție de mașini echipate cu tehnologii dezvoltate de Continental , vor avea loc și întâlniri cu specialiștii companiei , iar cei pasionați de mecanică fină sau orice ramură din industria automotive sunt așteptați la Muzeul Tehnologiei Continental din parcul Palas . Totul va fi învăluit în muzica mixată de DJ Octav , iar de la 18.30 , Andra Botez & Band vor susține un concert live .\n\nSpecialiștii Continental din Iași sunt implicați în elaborarea tehnologiilor de vârf din industria auto, ca de exemplu: unități de control a geamurilor și trapei, aplicații de navigație și multimedia, calculatoare centrale de bord, sisteme de telematică și de siguranță în trafic, module pentru condusul autonom si multe altele ce vor modela viitorul in lumea mobilității. În parteneriat cu mediul universitar local și internațional, specialiștii din Iași lucrează în proiecte dedicate orașelor și mașinilor inteligente, capabile să crească eficiența și confortul condusului. Vino să cunoști specialiștii și tehnologiile Continental care-și pun amprenta pe fiecare călătorie a ta!\n\nSâmbătă vor avea loc și activități dedicate celor mici: face painting , întâlnire cu Paw Patrol , Elsa și Ana , Minions , Batman și Capitan America . Dacă ai acasă un viitor super-mecanic, poți să îl aduci, în intervalul orar 10.00 – 15.00 , când vor avea loc atelierele de inginerie pentru copii , unde vor afla secretele meseriei. Începând cu ora 16.00 , pe scenă va apărea cel mai amuzant magician din România, Robert Tudo r, care promite un spectacol plin de momente inedite.\n\nInvitații speciali de la Continental Tech Fest vor urca pe scena din parcul Palas de la ora 17.45 . Concertul va fi deschis de Iuliana Beregoi , care va cânta cele mai cunoscute melodii ale sale, iar de la ora 19.00 , The Motans ne va purta pe ritmuri melancolice în „August”, ne va spune „Nota de plată” și ne va încânta cu „1.000 RPM” și multe alte piese iconice ale sale. Intrarea la Continental Tech Fest este liberă.\n\nPăstrând tradiția și în acest an, Palas găzduiește Festivalul Trandafir de la Moldova , un eveniment cultural, ajuns la cea de-a 52-a ediție, care reunește ansambluri folclorice, atât din România, cât și din Republica Moldova. Sâmbătă și duminică, iubitorii de folclor sunt așteptați în Amfiteatrul Palas , de la ora 14.00 , în ambele zile, unde vor performa 18 ansambluri din Iași , Bacău , Bistrița-Năsăud , Botoșani , Brașov , Piatra Neamț , Suceava și Republica Moldova . Pe scenă vor mai urca interpreți de seamă, precum: Călin Brăteanu și Taraful „Obina” din Suceava și Zinaida Bolboceanu și Taraful tradițional din Chișinău . Intrarea la Festivalul Trandafir de la Moldova este gratuită.\n\nDacă cei mici sunt ori la atelierele de inginerie ori la concert, tații sunt ocupați să studieze tehnologia Continental, iar bunicii admiră ansamblurile folclorice, mămicile au parte de un târg de genți și poșete în Atriumul Palas . Bag Expo poposește în inima Iașului până duminică, 9 octombrie , și le invită pe doamne și domnișoare să descopere cele mai noi modele de poșete!",
  "metadata": {
    "original_file": "Ieseanul_0043.html"
  }
}