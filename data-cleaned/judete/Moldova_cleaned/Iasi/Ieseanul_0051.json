{
  "title": "Partigiano, noul restaurant din Palas: rețete de pizza și paste cu ingrediente aduse din Napoli și sos de roșii crescute în solul vulcanic al muntelui Vezuviu",
  "content": "Napoli, al treilea cel mai mare oraș din Italia, este cunoscut ca și orașul contrastelor. Cu un dialect unic, dar și cu preparate culinare speciale, napoletanii au cucerit mapamondul cu deliciile specifice zonei. Dacă ți-e dor de o vacanță în peninsulă sau îți faci planuri să explorezi străzile boeme ce o caracterizează, Partigiano, cel mai nou restaurant din Palas, cu specific italian, te invită să guști din savoarea napoletană. Aici se pregătește pizza autentică, paste proaspete și deserturi delicioase, care te vor „plimba” prin bucătăriile învăluite în arome din regiunea Campania.\n\nCând ajungi în Palas Mall, nu ai cum să nu te oprești preț de câteva secunde să admiri design-ul celui mai nou restaurant inaugurat, inspirat de atmosfera relaxată, specifică locațiilor napoletane. Partigiano se află la etajul 1 , în locul fostului Quartz Lounge , și are un concept special , care amintește de cochetele pizzerii din centrul orașului Napoli . „Inima” sa este reprezentată de cei doi măslini naturali, amplasați în centrul restaurantului , o infuzie de vitalitate și sursă de revigorare. Cu o capacitate de 80 de locuri în interior și alte 80 de locuri pe terasă , în aer liber, este locul în care te poți bucura în orice moment al zilei de starea „dolce far niente”.\n\nLa Partigiano te poți relaxa în timp ce te bucuri de gustul original al locului în care s-a „născut” pizza . Aici poți savura clasicele Margherita con bufala , Capricciosa , Quattro Formaggi sau Quattro Stagioni sau te poți lăsa surprins de combinațiile inedite de bresaola, burrata, ricotta cu fistic sau pere cu nuci , pe care ți le propune restaurantul în sortimentele sale de pizza cu blat subțire și crustă aerată .\n\nPentru o adevărată experiență culinară, care să aducă în inima Iașului gustul autentic napoletan , Partigiano folosește cele mai bune ingrediente specifice zonei: făina Caputo , renumită în rețetele autentice de pizza si paste, de la singurul producător de talie mondială, originar din Napoli, sos de roșii San Marzano Dop , făcut din delicioasele roșii crescute în solul vulcanic al muntelui Vezuviu, mozzarella „Fior di Latte” de la Latteria Sorrentina , unul dintre cei mai mari producători de lactate de la nord de Vezuviu, dar și adevărata Mozzarella di Bufala Campana DOP , care este produsă după o rețetă tradițională, doar în anumite zone.\n\nLa Partigiano poți savura și o porție de pasta fresca, făcută doardupă rețetele originale din Italia, cu paste proaspete preparate în bucătaria proprie a restaurantului.Poți încerca și aperitivele ce conțin ingrediente italienești , saltimbocca (sandwich-urile calde) sau salatele cu prosciutto, piept de pui și mozzarella ori pe cele vegane. Și cum nu puteau lipsi deliciile dulci apetisante dintr-un restaurant italian veritabil, la desert poți să te delectezi cu o varietate de opțiuni: pizza nutella , cu fulgi de migdale și topping de fructe de pădure , înghețată artizanală într-o varietate de arome, un Cheesecake sau un Dolce Trio Chocolate, Tiramisu, Caramel Brownie sau Cappuccino Cake.\n\nVino în Palas, la Partigiano, și bucură-te de aromele Italiei!",
  "metadata": {
    "original_file": "Ieseanul_0051.html"
  }
}