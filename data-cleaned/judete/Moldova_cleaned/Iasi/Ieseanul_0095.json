{
  "title": "Festivalul gusturilor bune revine la Palas! Vino să explorezi noi dimensiuni gastronomice la Street Food Festival!",
  "content": "Pofta vine mâncând? Nu. Pofta vine când afli că Street Food Festival vine în orașul tău! Astfel, în perioada 9-12 septembrie 2021, evenimentul gastronomic preferat de pofticioși revine la Iași, în parcul Palas. Te așteaptă zeci de food truck-uri cu diverse bunătăți, muzică și, mai ales, voie bună.\n\nAnul acesta, Street Food Festival vine cu un nou concept, Yummy & Yay, și promite să le facă pe plac atât gurmanzilor, cât și celor care își doresc să petreacă o seară relaxantă alături de prieteni. Indiferent de ce ai poftă, de la pizza , burgeri , fructe de mare , până la deserturi precum înghețată, cannoli sau waffles , la Street Food Festival sigur îți vei satisface pofta. În plus, din moment ce mâncarea bună nu vine niciodată singură, Street Food Festival promite și muzică de calitate, la eveniment fiind prezenți DJ-ii locali Donisan , Eduard Draude , Vast Solo , Cel Visător și Kaze. „Ne-am făcut o tradiție din a sărbători începutul de toamnă la Iași și ne bucurăm să ajungem și anul acesta, după o pauză involuntară în 2020. Revenim cu forțe proaspete și promitem să surprindem plăcut pofticioșii. Ne vedem în curând!”, a spus Constantin Covaliu, manager Street Food Festival.\n\nAșadar, în perioada 9-12 septembrie 2021, agață șorțul în cui, pune tigaia în dulap și hai să mănânci la Street Food Festival în grădina Palas . În plus, să fii atent la programul festivalului, deoarece joi și vineri poți mânca prânzul și cina, între orele 12:00 – 23:00 , iar în weekend te așteptăm începând cu micul dejun, până la cină, între orele 10:00 – 23:00. Street Food Festival este un proiect Why Not & Flavours, powered by George – primul banking inteligent. Inovație BCR. Intrarea este liberă.\n\nTe așteptăm cu poftă de mâncare bună și distracție!",
  "metadata": {
    "original_file": "Ieseanul_0095.html"
  }
}