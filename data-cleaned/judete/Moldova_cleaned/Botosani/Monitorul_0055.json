{
  "title": "ALERTĂ! Escrocherii online în numele firmelor de curierat, tot mai frecvente. Cum vă puteţi proteja",
  "content": "Potrivit unui anunț al specialiștilor DNSC de pe pagina de Facebook, continuă campania de fraudă prin folosirea identității unor campanii de curierat. „Pe măsură ce cumpărăturile online devin tot mai frecvente, primim din ce în ce mai multe notificări, mesaje și e-mailuri de la servicii de curierat sau Poștă. Infractorii cibernetici profită de această rutină și trimit SMS-uri pretinzând că sunt din partea unor astfel de entități pentru a ne întinde capcane”, avertizează Directoratul Naţional de Securitate Cibernetică.\n\nLa ce să fiţi atenţi\n\nAtacatorii trimit mesaje text care par să provină de la o sursă de încredere, de exemplu, o companie de livrare. Mesajul conține un link care, odată accesat, direcționează victima către un site web fals. Acolo, infractorii susțin că livrarea unui colet fictiv nu a putut fi efectuată și că acesta trebuie livrat din nou. Pentru această livrare, se solicită plata unei presupuse taxe de livrare, prin intermediul Revolut. Plata ajunge, în realitate, direct în conturile atacatorilor. Recomandările DNSC pentru a nu cădea în capcana atacatorilor DNSC recomandă ca oamenii să citească cu atenție atunci când primesc un mesaj și să nu acționeze în grabă. De asemenea, aceștia recomandă să nu apese pe linkuri din mesaje text de la surse necunoscute. Să nu apeleze numere de telefon furnizate și să nu răspundă la astfel de mesaje suspecte.\n\nDNSC recomandă să nu furnizeze niciodată informații sensibile prin SMS. De asemenea, să fie atenți la mesajele text. În general, acestea solicită să acționeze imediat sau să efectueze plăți în regim de urgență. La Botoşani diverse persoane primesc colete cu plata ramburs.",
  "metadata": {
    "original_file": "Monitorul_0055.html"
  }
}