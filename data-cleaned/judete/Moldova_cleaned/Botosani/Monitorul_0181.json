{
  "title": "Aproape 400 de locuri de muncă vacante în județ",
  "content": "Aproape 400 de locuri de muncă sunt disponibile în această săptămână în județ. Potrivit listei transmise de Agenția Județeană pentru Ocuparea Forței de Muncă (AJOFM) Botoșani, cei care se află în căutarea unei slujbe au la dispoziție 357 de opțiuni.\n\nÎn funcție de nivelul de studii, 21 locuri de muncă sunt pentru persoanele cu studii superioare și 336 slujbe sunt pentru persoane cu studii medii. În funcție de nivelul de calificare, 287 locuri de muncă sunt pentru persoanele calificate, iar 70 sunt pentru persoane necalificate.\n\nStudii superioare se cer pentru posturile de director economic, biochimist șef secție, laborator, inginer construcții civile, industriale și agricole, inginer mecanic, inginer chimist, inginer în industria alimentară, consilier/expert/inspector/economist în gestiunea economică sau medic veterinar.\n\nUnde sunt cele mai multe locuri de muncă disponibile\n\nCele mai multe dintre cele 450 de locuri de muncă sunt în confecții, construcții și prelucrarea și conservarea cărnii.\n\nCondițiile de angajare, valabilitatea ofertei și informațiile suplimentare despre fiecare loc de muncă în parte se pot obține la sediul Agenției Județene pentru Ocuparea Forței de Muncă (AJOFM) Botoșani, strada Colonel Tomoroveanu nr.2, la telefon ( 0231)536791 interior 119, pe site-ul A.N.O.F.M, pe pagina de Facebook a AJOFM Botoșani sau la punctele de lucru ale A.J.O.F.M. Botoșani din localitățile Dorohoi, Darabani, Săveni și Stefănești.",
  "metadata": {
    "original_file": "Monitorul_0181.html"
  }
}