{
  "title": "Dr. Claudia Malancea înlocuită din funcția de șef secție terapie intensivă de la Spitalul Mavromati",
  "content": "Aflată în arest la domiciliu până la începutul lunii martie, medicul Claudia Malancea a fost înlocuită din funcția de conducere de la Spitalul Județean Mavromati.\n\n„În momentul de față dl doctor are toate prerogativele de medic șef secție ATI. Dna doctor era cu concurs, momentan dna doctor este suspendată, iar dl doctor este interimar. Toate funcțiile de conducere ale celor implicați sunt suspendate, iar în locul lor sunt persoane numite pe perioadă determinată, până se va finaliza ancheta”,\n\nSecția ATI din cadrul Spitalului Județean are și structuri exterioare, la Maternitate și la Spitalul de Copii.\n\nAu fost numiți coordonatori și pe aceste posturi, respectiv medicul specialist Cătălin Surdeanu la Secția de Obstetrică și Ginecologie și dr. Alexandra Husac la Secția de Pediatrie.\n\nSecția ATI are în total un număr de 40 de paturi distribuite, respectiv 20 la Spitalul Județean, 13 la Maternitate și 7 la Spitalul de Copii.\n\nFuncția de medic șef a fost ocupată de Claudia Malancea prin concurs și rămâne suspendată până la definitivarea anchetei DNA Suceava.\n\nClaudia Malancea avea un salariu anual de circa 227.000 de lei.",
  "metadata": {
    "original_file": "Botosaneanul_0304.html"
  }
}