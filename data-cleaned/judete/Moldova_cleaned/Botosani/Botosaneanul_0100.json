{
  "title": "O familie din Centrul Vechi cu amenzi pentru scandal, scăpată ca prin minune de evacuare de judecătorii botoșăneni",
  "content": "Una dintre măsurile luate de Primăria Botoșani pentru restabilirea ordinii și liniștii publice în anumite zone ale orașului o reprezintă evacuarea acelor chiriași care sunt amendați pentru tulburarea ordinii și liniștii publice.\n\nPrin Hotărâre de Consiliu Local s-a stabilit că acele persoane care au mai mult de trei amenzi la legea 61/1991 privitoare la normele de conviețuire socială vor fi evacuate din locuințele orașului.\n\nO femeie a fost amendată de aproape 1.000 de ori pentru scandal: Realitatea din Centrul Vechi: O chiriașă a Primăriei a bătut toate recordurile, la 46 de ani a fost amendată pentru scandal de aproape 1.000 de ori\n\nEdilul șef a anunțat că începe emiterea notificărilor pentru persoanele care au cel puțin trei amenzi pentru tulburarea ordinii și liniștii publice.\n\n„O analiză făcută într-o primă etapă demonstrează faptul că majoritatea celor din Centrul Istoric au sancțiuni. Mici excepții, din 50 de cazuri, dacă sunt cinci care nu au deloc sancțiuni. Restul au diverse sancțiuni pe legea 61 sau pe alte acte normative. Ceea ce demonstrează că nu sunt cei mai buni chiriași ai noștri, nu au apreciat faptul că statul le-a întins o mână de ajutor, le-a oferit o locuință. Consideră că este un drept câștigat, este dreptul lor să locuiască în locuințele noastre, ale municipiului Botoșani, fără a respecta legea. Iar acest lucru trebuie corectat și în lumina incidentelor care s-au întâmplat în ultima perioadă”\n\nPrima familie care urma să fie evacuată locuiește pe strada 1 Decembrie nr. 73 și are trei amenzi la legea 61.\n\nEvacuarea a fost programată pentru dimineața zilei de joi, 3 octombrie 2024 prin biroul executorului judecătoresc Sînziana Secrieru.\n\nDoar că nu a mai avut loc.\n\nDecizia instanței este fără cale de atac.",
  "metadata": {
    "original_file": "Botosaneanul_0100.html"
  }
}