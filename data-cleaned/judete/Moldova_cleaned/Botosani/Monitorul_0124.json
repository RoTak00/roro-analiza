{
  "title": "La un pas de dezastru din cauza unui coș de fum (video)",
  "content": "O casă din localitatea Corni a fost în pericol, seara trecută, după ce funinginea depusă pe pereții interiori ai unui coș de fum s-a aprins.\n\nPompierii militari de la Detașamentul Botoșani au acționat prompt și au stins flăcările înainte de a produce pagube materiale.\n\nPentru prevenirea unor situații similare, ISU Botoșani vă reamintește:\n\n– verificaţi coşurile de evacuare a fumului, pentru ca acestea să nu prezinte fisuri care să permită scânteilor să incendieze materialele combustibile ale planșeului sau acoperișului (grunzi, astereală etc.);\n\n– curățați periodic coșurile de fum pentru eliminarea depunerilor de funingine care se pot aprinde sau pot obtura canalele de evacuare;\n\n– tencuiți şi văruiți partea din pod a coşului de fum, în scopul sesizării imediate a fisurilor (căldura sau scânteile care ies prin fisurile unui coş de fum deteriorat constituie surse de aprindere, dacă în zona lor există elemente de construcţie sau structuri din lemn: grinzi, bârne, suport acoperiş etc.);\n\n– îngrășați zidăria coşului la trecerea prin planşee, lăsând un spaţiu între această zidărie şi elementele combustibile ale planşeului;\n\n– păstrați distanţa dintre faţa exterioară a coşurilor şi elementele combustibile ale acoperişului.",
  "metadata": {
    "original_file": "Monitorul_0124.html"
  }
}