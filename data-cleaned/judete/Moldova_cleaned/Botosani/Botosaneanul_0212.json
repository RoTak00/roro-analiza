{
  "title": "Biroul Electoral de la Botoșani a interzis întâlnirile cetățenești din cartierele orașului, după contestații depuse de AUR",
  "content": "Cele două contestații au fost depuse de către candidații Alianței pentru Unirea Românilor (AUR) la Biroul Electoral de Circumscripție Municipală nr. 1 Botoșani.\n\nPrima dintre acestea îl vizează pe primarul în funcție Cosmin Andrei , candidat la alegerile locale din 9 iunie pentru un nou mandat.\n\nCei din AUR au depus la Biroul Electoral o serie de probe, respectiv fotografii cu afișele în care primarul municipiului Botoșani, care are și calitatea de competitor electoral, invită botoșănenii la „întâlniri cetățenești” în timpul campaniei electorale. Iar afișele ar avea și sigla PSD.\n\nMembrii Biroului Electoral au decis cu 10 voturi pentru și unul împotrivă să admită contestația depusă de AUR.\n\ndepusă tot de cei de la AUR îl vizează pe candidatul PNL la funcția de primar, Cătălin Flutur.\n\nȘi în acest caz au fost depuse probe constând în fotografii cu afișele în care candidatul PNL la funcția de primar invită cetățenii la întâlniri electorale dar și poze cu pagina de Facebook a lui Cătălin Flutur în care apare sintagma ”Mândru că sunt moldovean”.\n\nÎn afișul electoral de pe Facebook care conține sintagma „Mândru că sunt moldovean” ultimul cuvânt este scris în combinația de culori roșu-galben-albastru, ce evocă drapelul național al României.\n\nMembrii Biroului Electoral i-au solicitat candidatului PNL, Cătălin Flutur înlăturarea de pe pagina de Facebook a afișului care conține combinația tricoloră.\n\nÎn schimb s-a decis că întâlnirile cu cetățenii pot continua, cu specificația că se încadrează în seria celor electorale.",
  "metadata": {
    "original_file": "Botosaneanul_0212.html"
  }
}