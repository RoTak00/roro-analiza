{
  "title": "Planuri pentru reabilitarea unui important sector de drum",
  "content": "Sectorul de drum dintre intersecția străzii Uzinei cu Calea Națională și ieșirea din municipiul Botoșani spre Dorohoi ar putea intra în reparații.\n\nConsilierii locali vor vota joi, 30 ianuarie, un proiect prin care acest tronson să fie dat temporar în administrarea Companiei Naționale de Administrare a Infrastructurii Rutiere (CNAIR), prin Direcția Regională de Drumuri și Poduri (DRDP) Iași, pentru lucrări de întreținere și reabilitare.\n\nDe-a lungul timpului, acest sector de drum a suferit degradări serioase, cauzate în principal de traficul intens, inclusiv de vehiculele de mare tonaj, susțin reprezentanții Primăriei Botoșani.\n\nDacă proiectul va fi aprobat, urmează să fie stabilite etapele și termenele pentru intervențiile necesare pe acest tronson important de drum.",
  "metadata": {
    "original_file": "Monitorul_0077.html"
  }
}