{
  "title": "ASTĂZI: Botoșani VOTEAZĂ pentru Parlamentul României, zeci de mii de alegători așteptați la urne",
  "content": "Astăzi sunt votați în cele 433 de secții de votare ale județului Botoșani viitorii senatori și deputați.\n\nEste a doua duminică consecutivă în care românii sunt chemați la urne.\n\nÎn județul Botoșani au drept de vot 357.474 de alegători. La primul tur pentru alegerile prezidențiale au votat aproximativ 150.000 de botoșăneni , numărul poziționând județul Botoșani la coada clasamentului privitor la prezența la vot. Secțiile de votare se deschid la 7:00 dimineața și se vor închide la ora 21:00. În cazul excepționale activitatea electorală poate fi prelungită până la maximum 23:59. Pentru Camera Deputaților sunt 39 de partide sau alianțe politice care și-au depus liste de candidați. În multe dintre cazuri pe listă se află un singur candidat. Numărul maxim de persoane pe listă este de 8. Pentru Senatul României sunt 17 formațiuni politice care au depuse liste la Biroul Electoral Județean Botoșani și un candidat independent, iar numărul maxim de candidaturi pe o listă este de 5. Structurile MAI din nou la datorie Alegerile parlamentare de la Botoșani sunt supravegheate de peste 1.300 de echipaje ale Ministerului Afacerilor Interne (MAI) din toate structurile, pentru a nu exista incidente sau tentative de fraudă electorală. Rămâneți pe Botoșăneanul pentru a afla pas cu pas și oră de oră ce se întâmplă pe parcursul acestei zile, de la manifestațiile organizate pentru Ziua Națională a României până la modul în care decurge procesul electoral și primele reacții ale partidelor.",
  "metadata": {
    "original_file": "Botosaneanul_0052.html"
  }
}