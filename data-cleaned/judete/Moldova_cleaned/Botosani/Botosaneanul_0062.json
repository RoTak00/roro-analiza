{
  "title": "Directorul de la ”Apă” abandonat și de PSD-iști, Iftime i-a forțat demiterea după ce l-a avut manager de proiect și la Elsaco",
  "content": "Consiliul de administrație al SC Nova Apaserv SA i-a cerut luni în unanimitate lui Liviu Ștefan să demisioneze din funcția de director general al societății. Iar până ieri seară acesta nu a dat curs solicitării.\n\n\n\n Aceasta este informația cea mai exactă despre schimbarea șefului operatorului licențiat de apă și canalizare.\n\n\n\n PSD-iștii dețin președinția CA-ului prin Viorica Andronachi și inclusiv majoritatea și cu toate că Liviu Ștefan a acces în funcție cu sprijinul social-democraților, aceștia au fost de acord să formuleze o solicitare oficială de renunțare la post.\n\n\n\n Liviu Ștefan nu a dat un răspuns pe loc, iar membrii CA mai așteaptă până joi, când se vor întruni din nou în ședință.\n\n\n\n Devenit întâi director interimar pe 10 iunie și apoi cu concurs, Liviu Ștefan are încă în derulare un mandat pe patru ani și dacă nu este convins să demisioneze, iar CA-ul ar lua măsură de a-l destitui, SC Nova Apaserv SA ar putea să ajungă în situația de a-i plăti despăgubiri.\n\n\n\n Culmea este că actualul CA nu are vreun liberal între cei cinci membri, eventual unul moștenit prin fuziunea cu ALDE, însă a dat curs solicitării lui Valeriu Iftime de a-l îndepărta pe Liviu Ștefan din funcție.\n\n\n\n Și mai ciudat este că noul președinte al Consiliului Județean, Valeriu Iftime, i-a cerut demisia directorului de la ”Apă” în condițiile în care în perioada 2013 – 2018 Liviu Ștefan a fost manager de proiect tocmai la SC Elsaco Electronic SRL.\n\n\n\n În această calitate a coordonat proiecte de 12,5 milioane de lei la Târgu-Mureș și 8,4 milioane de lei la Vatra Dornei.\n\n\n\n Dacă Liviu Ștefan va fi până la urmă îndepărtat, provizoriu conducerea unității va fi preluată de Alin Cirimpei, director adjunct .\n\nCA-ul de la SC Nova Apaserv SA",
  "metadata": {
    "original_file": "Botosaneanul_0062.html"
  }
}