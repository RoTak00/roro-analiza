{
  "title": "Linişte totală la Spitalul Judeţean, după ce managerul Corneliu Prepeliţă a fost dus la DNA: “Nu ştiu, nu cunosc detalii” (VIDEO)",
  "content": "Linişte totală, la Spitalul Judeţean „Mavromati”, după ce managerul instituţiei a fost ridicat de poliţie şi condus la DNA.\n\nLa întâlnirea cu presă programată să aibă loc în această dimineaţă, s-a prezentat dr. Ştefan Tudor Bercea, directorul medical al instituţiei, care, însă, a declarat că nu ştie unde se află managerul instituţiei, spunând că nu are detalii despre acest subiect. Ulterior, a intervenit şi purtătorul de cuvânt al Spitalului Judeţean, Ioan Asaftei, care a spus că a fost sunat de manager pentru a-l informa că nu poate participa la conferinţa de presă şi că aceasta va fi susţinută de directorul medical.\n\nReamintim că, la primele ore de program, managerul instituţiei spitaliceşti, Corneliu Prepeliță, a fost ridicat de polițiști din birou , însoţindu-i pe aceştia la sediul DNA.",
  "metadata": {
    "original_file": "Monitorul_0158.html"
  }
}