{
  "title": "Valeriu Iftime a fost fermier înainte de a deveni milionar – VIDEO",
  "content": "A crescut în zona Zlătunoaia a comunei Lunca și a avut o copilărie asemenea tuturor celor s-au născut și au crescut în zona rurală.\n\nUna pitorească în urmă cu câteva decenii și care astăzi și-a pierdut din naturalețe aproape total.\n\nValeriu Iftime se regăsește printre copiii norocoși care au cunoscut viața la țară în sensul propriu. În acele vremuri țăranii se ocupau personal de munca câmpului fără a folosi tot felul de chimicale pentru eliminarea surplusului de plante.\n\nCreșteau animale și să hrăneau de pe urma lor și a culturilor pe care le aveau prin grădini sau la câmp.\n\nValeriu Iftime copil știe ce înseamnă să mergi la păscut cu oile sau cu vaca. A încercat să crească animale și la maturitate, a început cu capre apoi a trecut la bovine.\n\nS-a oprit la cai și astfel s-a născut ferma „Cai de vis” de la Vîrfu Câmpului unde se face echitație.\n\nSute de copii se bucură de lecții de călărit în aer liber.\n\n„Acum am niște cai. Culmea, oile nu au produs, caprele nu au produs, vacile nu au produs, în sensul că nu știm să le organizăm. Nu noi, ci cei care coordonează. Avem nevoie de lapte, avem nevoie de carne. Calul este singurul animal care își întreține viața. Cu echitația.”\n\nDezvăluirile au fost făcute de viitorul președinte al Consiliului Județean în fața unor fermieri botoșăneni adunați în amfiteatrul Stațiunii de Cercetare Popăuți la un workshop pe teme agricole.",
  "metadata": {
    "original_file": "Botosaneanul_0099.html"
  }
}