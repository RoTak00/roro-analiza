{
  "title": "Tânărul care i-a vandalizat cabinetul doctoriței Pitrop a plătit 5.000 de euro",
  "content": "Incidentul a avut loc pe data de 24 august 2023, la câteva zile de la moartea Alexandrei Ivanov.\n\nDoctorița care a fost de gardă în noaptea tragediei avea un cabinet medical privat în zona gării unde acorda consultații pacientelor.\n\nDupă decesul Alexandrei au izbucnit proteste stradale. Revolta oamenilor s-a resimțit și în cazul cabinetului său a cărui geamuri au fost sparte cu pietre.\n\nPe pereții exteriori, cu o substanță neagră au fost scrise cuvintele: „ Nu am aer” și „ Alexandra”.\n\nDupă cercetările specifice care au însemnat inclusiv vizionarea imaginilor surprinse de camerele video stradale, polițiștii l-au identificat pe autor.\n\nEste vorba despre un tânăr în vârstă de 30 de ani din municipiul Botoșani care urma să fie cercetat penal pentru distrugere.\n\nPrejudiciul a fost calculat la suma de 5.000 de euro.",
  "metadata": {
    "original_file": "Botosaneanul_0253.html"
  }
}