{
  "title": "Manager surpriză la Spitalul Județean (VIDEO)",
  "content": "Funcția de manager interimar ar urma să fie preluată astăzi, 27 ianuarie, de Luciana Buliga, consilier județean, potrivit unor surse PNL.\n\nAceasta a candidat și la Camera Deputaților pe listele PNL De profesie Luciana Buliga este farmacist, iar dacă va fi numită manager la Spitalul Județean ”Mavromati” ar trebui să demisioneze din funcția de consilier județean.\n\nLuciana Buliga este absolventă a Facultății de Medicină și Farmacie, conduce un lanț de farmacii în județul Botoșani, a intrat de câteva luni în politică și a candidat pe lista Partidului Național Liberal, la Camera Deputaților. În timpul campaniei electorale Luciana Buliga a vorbit despre problemele sistemului sanitar botoșănean, despre tratarea pacienților și despre ceea ce vrea să facă în Parlamentul României.",
  "metadata": {
    "original_file": "Monitorul_0106.html"
  }
}