{
  "title": "Stații mobile de control la Frontieră în ziua alegerilor, mesaj important pentru șoferi – VIDEO",
  "content": "Polițiștii de Frontieră vor lucra la capacitate maximă, având în vedere că duminică are loc primul tur al alegerilor prezidențiale. Polițiștii de frontieră vor intensifica controalele, iar la acțiunile de verificare vor fi folosite și stații mobile. „Aș dori să precizez că în perioada următoare Poliția de Frontieră va lucra la capacitate maximă cu toate resursele și tehnica disponibilă. Întrucât există posibilitatea ca numărul persoanelor care se vor prezenta la intrarea în România să crească va fi suplimentat personalul calificat la controlul documentelor. ”\n\nPolițiștii de frontieră au transmis și un mesaj pentru șoferi pentru evitarea aglomerațiilor.\n\n„Recomandăm participanților la trafic tranzitarea tuturor punctelor deschise traficului internațional, astfel încât să evităm apariția suprasolicitării doar a unora dintre puncte. La granița cu Moldova sunt două puncte Stânca și Rădăuți – Prut, la granița cu Ucraina este operațional Punctul de Trecere a Frontierei Racovăț.”",
  "metadata": {
    "original_file": "Botosaneanul_0059.html"
  }
}