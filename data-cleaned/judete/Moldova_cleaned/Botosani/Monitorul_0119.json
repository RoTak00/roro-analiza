{
  "title": "Mia Flutur a deschis o nouă cofetărie Papillon (galerie foto)",
  "content": "Amplasată într-o locație excelentă, foarte aproape de liceul Laurian, noua cofetărie are toate șansele să devină o favorită a tinerilor din municipiul Botoșani. Decorul elegant, cu aer ușor retro, surprinde plăcut vizitatorii. Vitrinele expun produsele de patiserie ale firmei, unele mai apetisante decât altele. Punctele forte sunt însă diferitele feluri de ciocolată caldă, din care amintim doar pe cea cu cireșe sau pe cea din pepene galben. Pentru elevii liceului și nu numai, bucătarii cofetăriei au pregătit un croasant delicios și foarte consistent, cu ou, felii de brânză topită și salam de calitate. Ambiția Miei este ca prețurile produselor sale să fie cele mai mici din oraș. Noua cofetărie se alătură rețelei Papillon care mai are astfel de unități în Grivița, lângă Piața Revoluției și în Carrefour Mall. (V.S.)",
  "metadata": {
    "original_file": "Monitorul_0119.html"
  }
}