{
  "title": "Orice permis de conducere GRATUIT pentru tinerii din medii defavorizate de la Botoșani",
  "content": "„Permis pentru viitor tinerilor din medii defavorizate” este numele programului social care este destinat incluziv tinerilor din Botoșani.\n\nÎnscrierile se fac până în 27 ianuarie pe platforma https://pentrucomunitate.ro/permis\n\nTineri din medii defavorizate pot obține finanțarea costurilor școlii de șoferi pentru orice categorie de permis de conducere.\n\nProgramul Permis pentru viitor, ajuns la cea de-a 10-a ediție, este organizat pe bază de concurs de proiecte.\n\nSolicitările de finanțare se depun online sau prin poștă până în 27 ianuarie 2025.\n\nPrin programul Permis pentru viitor se acordă finanțare necesară obținerii permisului de conducere – costurile școlii de șoferi și cheltuielile adiacente – pentru categoriile B, C sau D (incluzând tractoare agricole sau forestiere, troleibuze și tramvaie), în cazul tinerilor din medii defavorizate, cu vârstele cuprinse între 18 și 25 de ani, pentru care existența permisului este o condiție sau un avantaj în obținerea unui loc de muncă, ori un instrument benefic în îndeplinirea sau extinderea atribuțiilor de serviciu în cazul celor care se află deja în activitate.\n\nTinerii interesați se pot înscrie online sau pot trimite proiectele prin poștă până la data de 27 ianuarie 2025. Formularul de înscriere și alte informații sunt disponibile pe website-ul Fundației Pentru Comunitate – https://pentrucomunitate.ro/permis.\n\nPrima ediție a programului a fost lansată în anul 2015, fiind al patrulea program de responsabilitate socială conceput pe termen lung, organizat de Fundația Pentru Comunitate cu finanțarea companiei MOL România. În decursul celor nouă ediții anterioare 181 de tineri au finalizat cu succes cursurile școlii de șoferi și alți 71 de beneficiari continuă studiile sau sunt programați pentru examen.",
  "metadata": {
    "original_file": "Botosaneanul_0025.html"
  }
}