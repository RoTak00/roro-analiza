{
  "title": "Un nou cartier prinde viață în Botoșani: O creșă și peste 60 de locuințe nZEB pentru tineri construite la marginea orașului – VIDEO",
  "content": "Practic am putea spune că este o zonă nefolosită la acest moment, unde se va ridica un mic cartier.\n\nCu creșă și trei blocuri de locuințe pentru tinerii specialiști de la Botoșani care vor fi construite pe locul în care a funcționat oborul orașului.\n\n„Am folosit acest lucru valorificând terenul pentru investițiile noi ale Primăriei Botoșani. În dreapta vom avea o creșă finanțată cu bani de la Ministerul Dezvoltării, creșă pentru copii. Iar pe acest teren pe care suntem acum vor fi trei blocuri cu 64 de locuințe pentru tineri, locuințe nZEB care nu au un consum mare de energie electrică și termică”,\n\nUnitățile de locuit, atât pentru tineri cât și pentru specialiști, trebuie să respecte cerințele nZEB plus (clădirile vor respecta obiectivul de a atinge o reducere a cererii de energie primară /PED/ cu cel puțin 20% față de cerința de construcție a clădirilor nZEB2, în conformitate cu liniile directoare naționale).\n\n„Întreaga zonă de aici va fi schimbată”\n\nSe vor finanța unități de locuit pentru tineri care provin din grupuri sau comunități marginalizate și pentru specialiști în sănătate și educație raportat la cererile și necesitățile de la nivel local.\n\nFondurile pentru blocurile de locuințe sunt asigurate prin Planul Național de Redresare și Reziliență (PNRR) astfel că lucrările trebuie finalizate până la finele anului 2025.\n\nO a treia creșă nouă va fi construită pe Șoseaua Iașului, în zona cartierului ANL.",
  "metadata": {
    "original_file": "Botosaneanul_0266.html"
  }
}