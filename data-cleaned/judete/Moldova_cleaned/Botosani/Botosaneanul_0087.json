{
  "title": "Concurență serioasă pentru șefia Poliției de Frontieră de la Botoșani, primii doi candidați PICAȚI",
  "content": "Inspectoratul Teritorial al Poliției de Frontieră (ITPF) Iași organizează concurs pentru funcția de șef Serviciu Teritorial al Poliției de Frontieră (STPF) Botoșani.\n\nIar postul suscită interesul mai multor candidați, fiind înscrise șapte persoane. Una dintre ele a fost declarată inaptă la evaluarea psihologică.\n\nDe asemenea, un alt candidat a fost respins pentru că nu are trei ani vechime în specialitatea structurii pentru care se organizează concursul.\n\nNumele persoanelor participante la examen sunt și de data aceasta secretizate, invocându-se Regulamentul general privind protecția datelor (GDPR).\n\nÎn aceste condiții, cei cinci candidați rămași în cursă vor susține interviul cu subiecte profesionale pe 22 octombrie 2024. Rezultatele finale la acest concurs vor fi afișate pe 25 octombrie 2024.\n\nÎn prezent, este împuternicit la șefia acestei instituții comisarul șef de poliție Marian Vasile Grigoriu.",
  "metadata": {
    "original_file": "Botosaneanul_0087.html"
  }
}