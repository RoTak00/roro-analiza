{
  "title": "Lucrurile (ne)știute despre noul manager al Spitalului Județean Mavromati: Soluția cea mai bună, foamea – VIDEO",
  "content": "Dezvăluirile au fost făcute în studioul Botoșăneanul TV, într-o emisiune în care a participat Corneliu Prepeliță, managerul Spitalului Județean Mavromati.\n\nAvocat de profesie, ieșeanul a fost numit în funcția de conducere prin dispoziție a președintelui Consiliului Județean, Doina Federovici, în data de 10 iulie 2024.\n\nVenea de pe un post de jurist de la Institutul Socola din Iași.\n\nPrintre alte lucruri dezvăluite despre activitatea de la Spitalul Județean, Corneliu Prepeliță a recunoscut că a avut probleme și cu greutatea.\n\nȘi că a slăbit 30 de kilograme într-un interval de șase luni, după o dietă proprie cu care nu ar fi de acord niciun medic specialist.\n\n„Eu am fost un pic supraponderal și asta mă ajută. Am vrut eu să slăbesc. Din punctul meu de vedere, aici voi contrazice corpul medical care va aduce toate argumentele din lume că este cea mai proastă soluție. Eu spun că este soluția cea mai bună pentru mine, este singura dietă: foamea. Este o singură dietă, se numește foame. Nu mănânci, nu te îngrași clar”.\n\nDeși s-a înfometat zile la rând pentru a scăpa de surplusul de kilograme, șeful spitalului a arătat că nu s-a îmbolnăvit și la acest moment nu întâmpină probleme medicale.\n\nȘi nici nu obișnuiește să facă sport, ci preferă mersul pe jos în ritm alert.\n\nDiscuția pe acest subiect poate fi urmărită în emisiunea de mai jos, la intervalul: 1:04:08 – 1:05:49.",
  "metadata": {
    "original_file": "Botosaneanul_0147.html"
  }
}