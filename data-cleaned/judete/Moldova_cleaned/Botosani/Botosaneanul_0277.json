{
  "title": "Cadou de 8 Martie: Funcție de director la instituția care împarte bani, preluată de o funcționară",
  "content": "Directorul general al Agenției de Plăți și Intervenții în Agricultură (APIA) a semnat ordinul de numire pe funcția de director pentru Elena Lăzăruc , una dintre cele mai vechi funcționare din unitate, care s-a mai aflat la conducerea instituției.\n\nNumirea este pe perioadă determinată, până la organizarea unui concurs.\n\nDeși a atins deja pragul de pensionare, Elena Lăzăruc a optat pentru continuarea activității, legea oferind această oportunitate.\n\n„Conform Codului Administrativ și egalității de șanse între femei și bărbați, am dreptul cu aprobare, bineînțeles să lucrez, după noua lege până la vârsta de 68 de ani. De la 1 septembrie va fi cealaltă cu 70 de ani dar eu nu mă încadrez acolo. Anul se face prelungire, am aceleași drepturi ca și ceilalți funcționari”,\n\nPe de altă parte, actuala șefă a APIA este decisă să nu se înscrie la concurs și să lase loc celor mai tineri care îndeplinesc condițiile și care pot avea continuitate în conducerea unității de stat.\n\n„Nu știu dacă aș putea participa sau nu, dar acum sincer, nu ar avea rost să ocup funcția, poate vrea cineva mai tânăr care să stea mai mulți ani. Nu am de gând să particip la concurs pentru că nu știu cum va fi, ce-o vrea și Dumnezeu cu sănătatea. Deocamdată pot, dar nu are rost să încurc eu”,\n\nAPIA este instituția de stat prin care sunt plătite toate schemele de ajutor din agricultură și zootehnie, accesate din fonduri de la bugetul de stat sau cel al Uniunii Europene.\n\nÎn echipa de conducere de la APIA se mai regăsesc Gabriel Tincu pe o funcție de director adjunct și Bogdan Cîmpanu , pe postul de director economic.",
  "metadata": {
    "original_file": "Botosaneanul_0277.html"
  }
}