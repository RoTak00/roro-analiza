{
  "title": "Începe școala în anul renovărilor! Aproape 60.000 de elevi botoșăneni revin în bănci în propriile clase sau „musafiri” prin alte unități",
  "content": "Anul școlar 2024 – 2025 este unul atipic și cu provocări deoarece zeci de unități de învățământ din județul Botoșani se află în renovare.\n\nLa Botoșani încep astăzi, 9 septembrie 2024, cursurile în jur de 59.000 de elevi din toate ciclurile din învățământ.\n\nÎn timp ce unii elevi se reîntorc în propriile săli de clasă, alții își vor desfășura orele în alte spații. Inspectoratul Școlar Județean (IȘJ) alături de directorii de școli au căutat soluții pentru ca elevii să participe la ore în format fizic.\n\nÎn municipiul Botoșani sunt 14 unități de învățământ în renovare prin Programul Național de Redresare și Reziliență (PNRR).\n\nIar în municipiul reședință au fost și cele mai multe probleme în găsirea de spații adecvate desfășurării orelor de curs.\n\nCei mai mulți dintre elevi vor învăța în două schimbări. Conducerea IȘJ Botoșani a transmis unde se vor desfășura cursurile.\n\nS-au stabilit LOCAȚIILE unde vor învăța elevii din școlile aflate în renovare la Botoșani – LISTA\n\nÎn județ sunt 19 unități de învățământ cu corpuri de clădiri în reabilitare.\n\nIar în aceste localități s-au găsit mult mai ușor spațiile necesare pentru ca elevii să revină astăzi în bănci.",
  "metadata": {
    "original_file": "Botosaneanul_0120.html"
  }
}