{
  "title": "Iftime dă lovitura de grație: De dl Trufin îmi era milă. Îl căutam ca o bilă în sac – VIDEO",
  "content": "Pe toată perioada campaniei electorale, Valeriu Iftime s-a concentrat pe Doina Federovici pe care a provocat-o la dezbateri publice dar și la discuții administrative . Iar asta deși șefa PSD nu a avut calitatea de candidat la președinția Consiliului Județean, fiind prezentă doar pe lista de consilieri.\n\nL-a ignorat total pe Lucian Trufin , candidatul pentru președinția Consiliului Județean Botoșani, căruia aproape că nici nu i-a pronunțat numele.\n\nIar la una dintre afirmațiile lui Lucian Trufin precum că nu face parte din echipa care se bate la retrogradare, replica a venit de la Eduard Mititelu, șeful de campanie a lui Valeriu Iftime și nu de la șeful PNL.\n\nPrin câștigarea Consiliului Județean, Valeriu Iftime susține că, de fapt, i-a făcut un bine lui Lucian Trufin.\n\nDar mai ales botoșănenilor pentru care se va lupta în următorii patru ani.\n\n„Da! Eu am făcut cel mai bun lucru. O spun cu toată responsabilitatea. Am făcut cel mai bun lucru pentru tot județul Botoșani. I-am făcut un lucru imens de bun doamnei (n.r. Doinei Federovici) pentru că am scăpat-o de o povară, care era oricum încurcată. Iar pe dl Trufin l-am scos din rahatul vieții lui, credeți-mă. Mie mi-am făcut un foarte mare rău pentru că eu m-am băgat într-o chestiune foarte complicată. Și n-am pierdut niciodată un război. Nu știm să pierdem.”\n\nÎn schimb, Valeriu Iftime susține că va dori să se întâlnească cu actualul președinte al CJ Botoșani pentru discuții despre activitatea administrativă de la nivelul județului.",
  "metadata": {
    "original_file": "Botosaneanul_0196.html"
  }
}