{
  "title": "Revelion cu mii de botoșăneni în stradă: Foc superb de artificii, artist născut în Italia și o surpriză după miezul nopții: Să avem un an bun – VIDEO",
  "content": "Mii de botoșăneni au petrecut Revelionul în stradă pentru a marca astfel încheierea anului 2024 și trecerea în 2025. Evenimentul a fost organizat în Piața Revoluției din municipiul reședință.\n\nBotoșănenii s-au adunat în centrul orașului încă de la ora 23:00 pentru a intra în noul an. Părinți cu copii, tineri, dar și vârstnici au venit pentru a petrece noaptea dintre ani în stradă.\n\nMai întâi, atmosfera a fost asigurată de grupuri de copii, dar și de Brândușa Covalciuc.\n\nUlterior, Ciro de Luca , artistul născut la Napoli, a încântat botoșănenii cu melodii celebre în limba italiană, de la „Bella Ciao” la „Sarà perché ti amo.”\n\nÎn jurul orei 23:20, tânăra artistă Holly Molly și-a făcut apariția pe scenă alături de trupa sa. Iar artista nu a dezamăgit și i-a purtat pe botoșăneni într-o călătorie muzicală cu piese energice, dar și unele puțin melancolice.\n\nPrimăria Botoșani a fost reprezentată de edilul șef Cosmin Andrei , dar și de viceprimarul Bogdan Buhăianu.\n\nDupă show-ul artistei, primarul Cosmin Andrei a urcat pe scenă și a adresat un scurt mesaj asistenței numeroase:\n\n„Doresc să vă urez La mulți ani! Să avem un an bun! Să fiți fericiți alături de cei dragi dvs, clipe minunate în mijlocul famiilor dvs, un an cât mai bun. Mulțumesc organizatorilor, mulțumesc forțelor de ordine care sunt în mijlocul vostru pentru a avea un eveniment în siguranță! La mulți ani!”",
  "metadata": {
    "original_file": "Botosaneanul_0026.html"
  }
}