{
  "title": "ALERTĂ! Adolescentă de 15 ani, dată dispărută. Claudia este căutată cu poliția",
  "content": "Polițiștii din Botoșani desfășoară ample verificări pentru găsirea unei adolescente în vârstă de 15 ani, care a fost declarată dispărută. Claudia Elena Guriuc, domiciliată în municipiul Botoșani, a părăsit locuința în noaptea de 18 spre 19 ianuarie și, până în prezent, nu a revenit acasă și nu a luat legătura cu familia.\n\nMinora are următoarele semnalmente – o înălțime de 1,65 metri, o greutate de aproximativ 60 de kilograme, păr castaniu tuns până la nivelul umerilor și ochi căprui.\n\nÎn momentul plecării, aceasta purta o geacă de fâș de culoare neagră, blugi albaștri și adidași negri.\n\nAutoritățile fac un apel către toți cetățenii care ar putea deține informații relevante despre locul unde s-ar putea afla minora. Cei care pot oferi detalii sunt rugați să sune de urgență la 112 sau să se prezinte la cea mai apropiată unitate de poliție.",
  "metadata": {
    "original_file": "Monitorul_0200.html"
  }
}