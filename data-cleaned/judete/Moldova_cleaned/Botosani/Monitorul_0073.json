{
  "title": "Botoşănean aruncat după gratii după ce şi-a ucis concubina",
  "content": "Polițiștii din cadrul Postului de Poliție Vorona au reținut, marţi, un bărbat de 50 de ani, din comuna Vorona, pe numele căruia Tribunalul Botoșani emisese un mandat de executare a pedepsei cu închisoarea.\n\nAcesta fusese condamnat la 15 ani de detenție pentru săvârșirea infracțiunii de violență în familie, după ce, în ianuarie 2020, și-a atacat concubina într-un mod extrem de violent. Potrivit anchetatorilor, bărbatul a stropit-o cu benzină și i-a dat foc, provocându-i arsuri grave pe aproximativ 30% din suprafața corpului. Din nefericire, în luna mai 2020, femeia a decedat din cauza rănilor suferite.\n\nIndividul a fost depistat în localitatea de domiciliu, reținut și ulterior escortat la Penitenciarul Botoșani pentru a-și ispăși pedeapsa.\n\nTot marţi, polițiștii din cadrul Secției de Poliție Rurală nr. 7 Darabani au identificat un tânăr, de 21 de ani, din comuna Hudești, pe numele căruia era emis de către Judecătoria Darabani, un mandat de executare a pedepsei cu închisoarea. Acesta a fost condamnat de 9 luni și o amendă penală de 4.500 de lei pentru infracțiunea de conducere a unui vehicul cu număr fals de înmatriculare.\n\nTânărul a fost depistat în localitatea de domiciliu, fiind reținut și ulterior escortat către Penitenciarul Botoșani",
  "metadata": {
    "original_file": "Monitorul_0073.html"
  }
}