{
  "title": "Judecătorii i-au decis soarta lui Eusebiu Cilibiu, consilierul județean dat afară din partid",
  "content": "Pentru a putea depune jurământul de consilier județean pe data de 28 octombrie, Eusebiu Cilibiu s-a adresat judecătorilor.\n\nA deschis o acțiune sub forma unei ordonanțe președințiale în care s-a îndreptat împotriva Partidului „Alianța pentru Unirea Românilor” București, Juriului național de onoare, disciplină și arbitraj al partidului precum și Filiala Județeană AUR Botoșani.\n\nIar asta după ce, liderii AUR au solicitat în instanță, prin secretarul Județului invalidarea mandatului de consilier județean în cazul lui Eusebiu Cilibiu.\n\nȘedința pentru clarificarea acestei situații a fost stabilită pentru data de 17 octombrie.\n\nCompletul de judecată a amânat soluția pentru încă o zi. Și s-a decis în cursul zilei de vineri, decizia fiind una de respingere pentru tânărul inginer.\n\nLupta pentru fostul liberal nu este totuși pierdută în totalitate pentru că Eusebiu Cilibiu poate depune apel în termen de 5 zile de la pronunţare.\n\nApelul se va depune tot la Tribunalul Botoşani.\n\nViitorii consilieri județeni aleși pe data de 9 iunie vor depune jurământul în 28 octombrie.\n\nAUR Botoșani a obținut trei mandate de consilieri județeni, însă vor fi validate doar două până la emiterea unei decizii definitive din partea instanței, în cazul lui Eusebiu Cilibiu.\n\nMai multe despre această situație aici: Consilier județean ales în război cu AUR: Instanța va decide / Sunt oameni care au muncit, partidul le întoarce spatele – VIDEO",
  "metadata": {
    "original_file": "Botosaneanul_0088.html"
  }
}