{
  "title": "Controale și amenzi usturătoare pentru transporturi ilegale de lemn",
  "content": "Polițiștii continuă acțiunile de prevenire și combatere a tăierilor ilegale de arbori și a altor nereguli din domeniul silvic.\n\nPe 16 ianuarie, între orele 6 și 9 precum și intervalul orar 15 -18, forțele de ordine au organizat ample verificări pe raza întregului județ. Activitățile au fost desfășurate de către Serviciul de Ordine Publică, Serviciul de Investigare a Criminalității Economice, Serviciul Rutier, în colaborare cu subunitățile de poliție și echipe de jandarmi.\n\nPe parcursul controalelor, au fost legitimate 284 de persoane și au fost verificate 208 autovehicule, dintre care 12 transportau material lemnos. În urma verificărilor, s-au constatat multiple nereguli, fapt ce a dus la aplicarea a 68 de sancțiuni contravenționale, în valoare totală de 24.381 de lei.\n\nPolițiștii au descoperit și trei transportatori de material lemnos care nu dețineau documente legale de proveniență sau transport și care s-au ales cu amenzi considerabile.",
  "metadata": {
    "original_file": "Monitorul_0224.html"
  }
}