{
  "title": "Peste 300 de elevi botoșăneni nu vor participa la examenul maturității",
  "content": "Peste 300 de elevi botoșăneni din ultimul an de liceu nu s-au înscris la examenul de Bacalaureat, potrivit datelor oficiale furnizate de Inspectoratul Școlar Județean (ISJ) pentru Monitorul de Botoșani.\n\nÎn total, 2.584 de elevi ar fi trebuit să participe la examen, fiind înscriși în clasele terminale, dar doar 2.259 dintre aceștia s-au înregistrat pentru a susține probele examenului.\n\nAstfel, 325 de elevi nu se vor prezenta la Bacalaureat în prima sesiune, iar reprezentanții ISJ afirmă că cei mai mulți dintre aceștia sunt elevi de la liceele cu frecvență redusă și seral, urmând „probabil să se înscrie pentru sesiunea din toamnă”.\n\nProbe de competențe programate peste două săptămâni\n\nElevii din clasele terminale intră pe ultima sută de metri cu pregătirile pentru examenul de Bacalaureat. Probele de competențe vor începe în aproximativ două săptămâni, pe 27 ianuarie 2025, iar calendarul acestora aduce schimbări importante față de anii anteriori. În plus, probele scrise sunt programate mai devreme decât de obicei, debutând pe 10 iunie 2025.\n\nProbele de competențe, programate în iarnă, reprezintă o premieră recentă, ultima dată acest lucru fiind aplicat în 2018. De asemenea, elevii vor avea posibilitatea de a vizualiza lucrările corectate înainte de depunerea contestațiilor.\n\nElevii care studiază în străinătate vor susține aceste probe între 30 mai – 4 iunie 2025.\n\nPrimele rezultate vor fi afișate pe 18 iunie 2025, iar elevii vor avea la dispoziție zilele de 19 și 20 iunie pentru vizualizarea lucrărilor și depunerea contestațiilor, dacă este cazul.\n\nPentru cei care nu au promovat în prima sesiune, probele din sesiunea de toamnă se vor desfășura astfel:",
  "metadata": {
    "original_file": "Monitorul_0281.html"
  }
}