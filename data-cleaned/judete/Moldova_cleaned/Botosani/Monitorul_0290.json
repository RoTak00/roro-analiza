{
  "title": "Agent economic taxat de polițiști. Amendă de 15.000 de lei și activitate suspendată pentru evaziune fiscală",
  "content": "Ziua de 13 ianuarie a fost cu ghinion pentru un comerciant din municipiu. Asta pentru că s-a trezit la ușă cu polițiștii Serviciului de Investigare a Criminalității Economice. „Vizita” nu a fost întâmplătoare întrucât polițiștii au derulat, luni, o amplă acțiune de verificare pe raza municipiului Botoșani.\n\nBa mai mult, controlul a scos la iveală și o serie de practici ilegale. Astfel, potrivit informațiilor oficiale, în urma verificărilor s-a constatat că respectiva unitate comercială nu emitea bonuri fiscale pentru produsele vândute.\n\nAceastă încălcare a legislației fiscale a atras sancțiuni severe. Astfel, agentul economic s-a ales cu o amendă contravențională în valoare de 15.000 de lei, dar și cu suspendarea activității punctului de vânzare pentru o perioadă de 15 zile.",
  "metadata": {
    "original_file": "Monitorul_0290.html"
  }
}