{
  "title": "Cosmin Andrei, număr record de voturi: Primul PSD-ist care câștigă două mandate de primar al municipiului Botoșani",
  "content": "La alegerile din 9 iunie, Cosmin Andrei a reușit să rupă o tradiție nefericită pentru social-democrații botoșăneni. După revoluție, nici un membru al acestui partid nu a reușit să câștige două mandate de primar al municipiului Botoșani.\n\n\n\n Ales primar în 1992, Dumitru Chiriacescu nu a mai candidat în 1996.\n\n\n\n A făcut-o Florin Egner, care s-a clasat abia pe 4.\n\n\n\n A câștigat în schimb Primăria Botoșani în 2000, dar a pierdut-o în 2004 în fața lui Cătălin Flutur, în turul al doilea, după ce câștigase primul tur cu o diferență de aproximativ 12%.\n\n\n\n În 2008, Costică Macaleți a obținut numai 16%, pentru ca în 2012 Ovidiu Portariuc să câștige cursa ca membru PSD, susținut însă de Uniunea Social Liberală, care era formată din PSD, PNL, PC și UNPR.\n\n\n\n În 2016, când a încercat să își dubleze mandatul, a pierdut însă în fața lui Cătălin Flutur, pe care îl învinsese în urmă cu patru ani.\n\n… Ruptă după mai bine de trei decenii\n\n\n\n În 2020, Cosmin Andrei l-a învins pe Cătălin Flutur cu numai 16 voturi, iar în 2024 a reușit să obțină al doilea mandat cu o diferență categorică.\n\n\n\n Dintre primarii din ultimii 28 de ani, Cosmin Andrei a adunat în turul 1 cele mai multe voturi din postura de candidat sprijinit de un singur partid. În 2020, Ovidiu Portariuc a avut cu 120 de voturi mai mult, însă el era susținut de patru partide.\n\n\n\n Din 2012 alegerile au loc într-un singur tur. Până atunci, primii doi clasați se întâlneau după două săptămâni în turul al doilea.\n\n\n\n După alegeri de duminică, edilul șef a ținut să le mulțumească botoșănenilor pentru încrederea acordată.\n\n\n\n Al doilea mandat îl va începe efectiv spre finalul lunii octombrie a acestui an, când i se termină cel dintâi.",
  "metadata": {
    "original_file": "Botosaneanul_0194.html"
  }
}