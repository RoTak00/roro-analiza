{
  "title": "Roți blocate și mașini ridicate pentru șoferii indisciplinați din Botoșani",
  "content": "Polițiștii locali au acţionat pentru depistarea şi sancţionarea șoferilor care și-au parcat mașinile în alte locuri decât cele special amenajate. Valoarea totală a amenzilor aplicate în ultimele zile depășește este de aproape 9.000 de lei.\n\nMai precis, în perioada 23-28 ianuarie 2025, autoritățile din Botoșani au intensificat controalele în trafic, aplicând sancțiuni pentru neregulile constatate în parcările publice și în zonele unde oprirea este interzisă. În total, au fost date 59 de amenzi, care au însumat 8.765 de lei.\n\nDin acestea, 28 de sancțiuni au fost aplicate pentru neplata taxei de parcare sau pentru tichetele expirate, iar în 10 cazuri a fost necesară blocarea roților autoturismelor, conform reglementărilor locale. În plus, 31 de șoferi care au parcat în locuri interzise au fost sancționați, iar două vehicule au fost ridicate pentru staționare neregulamentară.\n\n„Polițiștii locali au acționat și pentru depistarea situațiilor în care autoturismele au fost parcate în raza de acțiune a indicatoarelor rutiere cu semnificația „Oprirea interzisă”/ „Staționarea interzisă”, fiind constatate 31 de fapte de încălcare a prevederilor legale și dispusă sancționarea contravențională potrivit O.U.G. nr 195/2002, cuantumul total al amenzilor fiind de 5.265 lei. Totodată, a fost dispusă și măsura ridicării a 2 autoturisme staționate neregulamentar”, au transmis reprezentanții Poliției Locale.",
  "metadata": {
    "original_file": "Monitorul_0070.html"
  }
}