{
  "title": "Elevi din Botoșani au învățat franceză pregătind dulciuri tradiționale din Hexagon",
  "content": "Elevii clasei a VII-a de la Școala Gimnazială „Constantin Comicescu” au descoperit tainele bucătăriei franceze într-un atelier culinar interactiv, pregătind dulciuri tradiționale din Hexagon.\n\nSub îndrumarea doamnei profesoare Manuela Cesane, elevii au pregătit si degustat deserturi tradiționale franțuzești în cadrul unui atelier culinar menit să îmbine învățarea cu gătitul.\n\nEvenimentul a avut loc în cadrul orelor de limba franceză ca parte a unui proiect educațional menit să apropie elevii de cultura și tradițiile gastronomice ale Franței.\n\nPe parcursul activității, elevii au aflat detalii despre istoria deserturilor franțuzești și au pus în practică rețete celebre precum „les crêpes” , „les madeleines” ,„les croissants ou les tartes aux fruits”.\n\nDupă ce au pregătit deserturile, elevii le-au savurat împreună într-o atmosferă relaxantă, apreciind aromele si finețea preparatelor.\n\nAstfel de activități practice sunt foarte importante în procesul de învățare deoarece îi ajută pe elevi să se familiarizeze într-un mod plăcut cu tradiția și cultura franceză.\n\nAtelierul culinar dedicat bucătăriei franceze s-a dovedit a fi un succes, iar elevii și-au exprimat dorința de a repeta experiența și cu alte tematici gastronomice internaționale.",
  "metadata": {
    "original_file": "Monitorul_0010.html"
  }
}