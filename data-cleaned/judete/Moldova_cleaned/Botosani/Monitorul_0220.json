{
  "title": "Proiecte de 2,5 milioane de euro verificate de comisarii de mediu. Toate respectă normele de mediu",
  "content": "Garda Națională de Mediu contribuie la o gestionare eficientă a fondurilor europene, prin inspecții pe linie de protecție a mediului.\n\nÎn anul 2024, comisarii Gărzii de Mediu din Botoșani au efectuat inspecții la 16 proiecte finanțate din fonduri europene, în valoare totală de 2,5 milioane de euro. Verificările s-au concentrat pe conformarea proiectelor cu legislația națională și europeană privind protecția mediului.\n\nProiectele analizate sunt derulate în cadrul Programului Național de Dezvoltare Rurală 2014-2020, precum și al Planului Strategic 2023-2027, având ca scop investiții în dezvoltare rurală, agricultură și mediu. Implementarea lor este coordonată de Agenția pentru Finanțarea Investițiilor Rurale (AFIR).\n\nÎn cadrul inspecțiilor, comisarii au verificat investiții din domenii precum\n\nLa finalul controalelor, pentru fiecare proiect a fost emisă o notă de constatare privind conformarea la cerințele legale în domeniul mediului. \n\n „Toate cele 16 proiecte din județul Botoșani au fost realizate cu respectarea cerințelor legale (comunitare și naționale) privind protecția mediului” , a arătat Cristina Kashyap, șefa Comisariatului de Mediu Botoșani.",
  "metadata": {
    "original_file": "Monitorul_0220.html"
  }
}