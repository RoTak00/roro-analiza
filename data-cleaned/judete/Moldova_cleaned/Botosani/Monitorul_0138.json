{
  "title": "Managerul Spitalului Judetean a fost suspendat din funcție: “Căutăm interimar” (video)",
  "content": "Preşedintele Consiliului Judeţean Botoşani, Valerie Iftime, a confirmat că Spitalul Judeţean se află într-o situaţie foarte complicată, după ce managerul a fost suspendat din funcţie.\n\n„Ce s-a întâmplat acolo nu ar fi o corupţie, ar fi o altercaţie, cel puţin aşa au descifrat juriştii noştri din adresa de la DNA. El a fost suspendat astăzi şi căutăm un manager interimar, dar e complicat, de pe o zi pe alta”, a explicat Valeriu Iftime.\n\nPreşedintele CJ a menţionat că toată lumea fuge de spital, că din 20 de medici, niciunul nu vrea, dar că, până luni, vineri, 24 ianuarie, fiind zi liberă, va trebui să găsească o soluţie.\n\nReamintim că managerul Spitalului Judeţean, Corneliu Prepeliţă, a fost plasat de procurorii DNA Suceava sub control judiciar pentru 30 de zile. Prepeliţă este acuzat de „răzbunare pentru ajutorul dat justiţiei”. Cazul pe larg, AICI.",
  "metadata": {
    "original_file": "Monitorul_0138.html"
  }
}