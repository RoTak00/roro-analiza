{
  "title": "Botoșănenii așteptați duminică în Centrul Istoric: Paradă militară și fasole cu cârnați de Ziua Națională – PROGRAMUL manifestărilor",
  "content": "Evenimentul va avea loc în Piața 1 decembrie 1918, la Monumentul Eroilor din Primul Război Mondial, începând cu ora 11:00.\n\nDupă intonarea Imnului Național al României va fi oficiat un scurt ceremonial religios de către un sobor de preoți.\n\nMai apoi, vor fi rostite alocuțiuni de către prefect, primar, președintele Consiliului Județean și comandantul Garnizoanei Botoșani. După momentul discursurilor, vor urma depuneri de coroane. În jurul orei 11:40, activitatea se va încheia cu defilarea Gărzii de Onoare.\n\nÎn cadrul ședinței Colegiului Prefectural, prefectul Dan Nechifor a lansat o invitație directorilor de instituții, dar și tuturor botoșănenilor.\n\n„Vă invit la manifestările pe care le avem de 1 Decembrie, în Piața 1 Decembrie, unde împreună vom sărbători Ziua Națională a României.”",
  "metadata": {
    "original_file": "Botosaneanul_0053.html"
  }
}