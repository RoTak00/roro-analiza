{
  "title": "Încă un proiect imobiliar la Botoșani: Un investitor construiește un mini-cartier într-o zonă de case",
  "content": "La acest moment intenția investitorului se află la faza de obținere a documentației și avizelor necesare.\n\nÎn ședința extraordinară programată ieri, 23 ianuarie 2025 s-a votat pentru documentația Planului Urbanistic Zonal (PUZ).\n\nTrei imobile noi pe strada Pușkin\n\nProiectul supus dezbaterii consilierilor locali s-a numit „introducere teren în intravilan și construire locuințe cu regim mic de înălțime”.\n\nSuprafața de teren pe care se dorește a fi făcută investiția imobiliară este de aproape 7.900 de metru pătrați însă din aceasta, circa 4.800 de mp se află în extravilan.\n\nCeea ce înseamnă că nu pot fi supuși construcțiilor.\n\nConsilierii au votat pentru trecerea în intravilanul municipiului și a acelei bucăți de teren pentru ca pe viitor să fie construite clădiri care vor avea regim de înălțime de un etaj sau două.\n\nPrima clădire care va fi construită va avea două etaje iar în interior vor fi amenajate un număr de 33 de unități de locuit – apartamente.\n\nPentru acestea se vor construit 38 de locuri de parcare dintre care 28 în subteran și 10 amenajate la demisolul clădirii.\n\nO a doua clădire ar urma să aibă același regim de înălțime, respectiv două etaje însă numărul spațiilor locative a scăzut la 12.\n\nCeea ce înseamnă că apartamentele vor fi probabil mai generoase ca spațiu.\n\nPentru aceste 12 locuințe vor fi amenajate în subteran tot atâtea locuri de parcare.\n\nȘi, în sfârșit va fi construită și o a treia clădire cu un etaj care urmează să fie destinată cel mai probabil unei singure familii.\n\nPer total vor fi amenajate 52 de locuri de parcare:\n• 4 locuri pentru persoanele cu dizabilități și 10 la demisol\n\nConform legislației specifice fiecare investitor imobiliar trebuie să amenajeze câte un loc de parcare pentru fiecare unitate de locuit.",
  "metadata": {
    "original_file": "Botosaneanul_0007.html"
  }
}