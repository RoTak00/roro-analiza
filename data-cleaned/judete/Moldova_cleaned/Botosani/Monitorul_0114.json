{
  "title": "Nu scăpăm de ceață! Meteorologii au prelungit Codul galben pentru o parte a județului",
  "content": "Nu scăpăm de ceață! Meteorologii au prelungit Codul galben până la ora 13:00, pentru o parte din județul Botoșani.\n\nDin această cauză, pe drumurile din Dorohoi, Hudești, Coțușca, Suharău, Havârna, Vorniceni, Rădăuți-Prut, Ibănești, Șendriceni, Cristinești, Avrămeni, Dersca, George Enescu, Hilișeu-Horia, Păltiniș, Broscăuți, Mileanca, Pomârla, Știubieni, Darabani, Drăgușeni, Corlăteni, Cordăreni, Viișoara, Concești, Lozna, Mitoc și Adășeni se reduce vizibilitatea sub 200 de metri, izolat sub 50 de metri.\n\nPentru evitarea producerii unor evenimente rutiere, adresăm conducătorilor auto recomandarea de a adapta viteza la condițiile de drum. Circulați prudent pentru siguranța dumneavoastră și a celorlalți participanți la trafic!",
  "metadata": {
    "original_file": "Monitorul_0114.html"
  }
}