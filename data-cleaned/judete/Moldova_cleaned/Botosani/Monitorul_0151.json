{
  "title": "Rapsozii Botoșanilor și Teatrul Mihai Eminescu marchează 166 de la Unirea Principatelor. Cum se pot obține invitații gratuite",
  "content": "În preajma Zilei Unirii Principatelor Române, botoșănenii sunt invitați la un eveniment cultural de excepție. Orchestra Populară „Rapsozii Botoșanilor” Ioan Cobâlă, în parteneriat cu Teatrul „Mihai Eminescu” din Botoșani, organizează spectacolul „Uniți sub tricolor”, dedicat împlinirii a 166 de ani de la Unirea Principatelor Române.\n\nEvenimentul va avea loc joi, 23 ianuarie 2025, începând cu ora 18:00, în Sala Mare a Teatrului „Mihai Eminescu” și va aduce pe scenă nume consacrate ale muzicii populare și actori de prestigiu.\n\nSpectacolul va fi completat de momente speciale susținute de actorii Cezar Amitroaei, Petronela Chiribuță și Silvia Răileanu, sub bagheta dirijorului Ion Oloieru.\n\nAccesul publicului în sală se va face de la ora 17:30, pe baza invitațiilor gratuite, care pot fi obținute de la Cinema Unirea Botoșani.",
  "metadata": {
    "original_file": "Monitorul_0151.html"
  }
}