{
  "title": "Ceaţă puternică toată noaptea în jumătate de judeţ (video)",
  "content": "Meteorologii au emis un Cod galben de ceață, valabil până dimineaţă, pentru jumătate din județul Botoșani.\n\nDin această cauză, pe drumurile din Ungureni, Albești, Trușești, Ștefănești, Coțușca, Lunca, Havârna, Rădăuți-Prut, Călărași, Avrămeni, Gorbănești, Manoleasa, Hlipiceni, Păltiniș, Vlăsinești, Todireni, Mileanca, Prăjeni, Dângeni, Santa-Mare, Știubieni, Darabani, Drăgușeni, Durnești, Dobârceni, Mihălășeni, Blândești, Viișoara, Hănești, Săveni, Ripiceni, Românești, Mitoc, Adășeni şi Răuseni se reduce vizibilitatea sub 200 de metri, izolat sub 50 de metri.\n\nPentru evitarea producerii unor evenimente rutiere, adresăm conducătorilor auto recomandarea de a adapta viteza la condițiile de drum. Circulați prudent pentru siguranța dumneavoastră și a celorlalți participanți la trafic!\n\nAvertizarea meteorologilor este valabilă de la ora 0:15 până marţi dimineaţă la ora 5:00.",
  "metadata": {
    "original_file": "Monitorul_0090.html"
  }
}