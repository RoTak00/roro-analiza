{
  "title": "Unde dai și unde crapă. Un botoșănean va trebui să dea explicații, dar s-a ales și cu o amendă de 20.000 de lei",
  "content": "De multe ori, controalele făcute în trafic de polițiști se lasă și cu surprize.\n\nS-a întâmplat și miercuri, pe 15 ianuarie 2025, când polițiștii botoșăneni au oprit un bărbat de 44 de ani, din municipiul Botoșani, care conducea un autoturism în ciuda faptului că avea permisul retras.\n\nMai mult, în urma unui control amănunțit al mașinii, au fost descoperite 320 de țigarete (n.r. – 16 pachete cu țigări) nemarcate cu timbru de acciză românesc. Țigaretele au fost confiscate, iar bărbatul a fost amendat cu suma de 20.000 de lei.\n\nÎn acest caz, cercetările continuă sub suspiciunea săvârșirii infracțiunii de conducere pe drumurile publice fără permis de conducere.",
  "metadata": {
    "original_file": "Monitorul_0243.html"
  }
}