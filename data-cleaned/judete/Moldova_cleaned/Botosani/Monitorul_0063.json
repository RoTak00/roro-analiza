{
  "title": "Cum va fi vremea în următoarea perioadă. Previziunile specialiștilor",
  "content": "Meteorologii au realizat o estimare a valorilor termice și a precipitațiilor la care ne putem aștepta până la data de 9 februarie 2025.\n\nPotrivit Administrației Naționale de Meteorologie, în Moldova, în primele zile din interval se va încălzi treptat.\n\nVremea va deveni astfel cu mult mai caldă decât cea caracteristică acestei perioade în cea mai mare parte a regiunii, cu medii ale maximelor între 12 și 16 grade și ale minimelor în jurul a 2 grade.\n\nDupă data de 29 ianuarie și până în 4 februarie se va răci semnificativ, iar maximele vor coborî la 2 grade și minimele la -4 grade mediat regional, valori ce nu vor mai varia semnificativ până la finalul estimat.\n\nProbabilitatea pentru precipitații va începe să crească din data de 1 februarie.\n\nJudeţul Botoşani a fot sub o avalanşă de coduri de ceaţă în ultimele zile, uneori meteorologii actualizând avertizările şi de patru, cinci ori pe zi.",
  "metadata": {
    "original_file": "Monitorul_0063.html"
  }
}