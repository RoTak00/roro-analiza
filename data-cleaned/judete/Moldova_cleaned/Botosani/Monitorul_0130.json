{
  "title": "Încep manifestările dedicate Zilei Unirii Principatelor Române (video)",
  "content": "În municipiul Botoşani au început manifestările dedicate Zilei Unirii Principatelor Române. Desfăşurate ca de fiecare dată pe blvd. Mihai Eminescu, ceremoniile au presupus aşezarea în dispozitiv a militarilor din Garnizoana Botoşani, în aşteptarea semnalului de începere a festivităţilor.\n\nIată mai jos ce urmează să se întâmple, potrivit programului anunţat de organizatori.\n\n10:30 – Formarea dispozitivului la Monumentul Domnitorului Alexandru Ioan Cuza de pe Bulevardul Mihai Eminescu;\n\n11:05 – Oficierea slujbei de către un preot;\n\n11:30 – Depunerea de coroane și jerbe de flori de către oficialități și instituții; 11:35 – Defilarea detașamentului de onoare;\n\nPentru buna desfășurare a evenimentului, circulația auto pe Bulevardul Mihai Eminescu, între intersecțiile cu străzile Octav Onicescu și Marchian, va fi restricționată în intervalul 10:30 – 12:15. De asemenea, va fi dispusă mutarea autovehiculelor parcate în zona Monumentului de pe Bulevard pentru a asigura spațiul necesar desfășurării evenimentului.",
  "metadata": {
    "original_file": "Monitorul_0130.html"
  }
}