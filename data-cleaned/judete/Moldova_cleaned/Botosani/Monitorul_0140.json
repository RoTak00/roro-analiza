{
  "title": "Schimbare în grupul PSD din Consiliul Municipal. Petru Taielup a revenit la masa deciziilor (video)",
  "content": "Social democratul Petru Taielup revine în Consiliul Municipal . Pensionar și fost tehnician, acesta a depus jurământul joi, 23 ianuarie, în cadrul unei ședințe extraordinare de CL.\n\nTaielup nu este la prima experiență în deliberativul botoșănean. Anterior, el a acces în CL în urma excluderii unor consilieri PSD.\n\nDe această dată, mandatul său vine ca urmare a demisiei lui Mircea Magdalena , care a renunțat la funcția de consilier local la doar două săptămâni după depunerea jurământului, la fel ca și în anul 2020.\n\nMircea Magdalena și-a motivat prin necesitatea implicării totale în funcția de administrator public. Însă, dacă Agenția Națională de Integritate (ANI) ar fi stabilit că Magdalena este în incompatibilitate, deținând simultan funcția de consilier local și pe cea de administrator public, l-ar fi putut fi sancționa, inclusiv prin interdicția de a ocupa funcții publice timp de trei ani.\n\nPe de altă parte, veniturile din funcția de administrator public sunt semnificativ mai mari decât cele de consilier local. Potrivit declarației de avere, Mircea Magdalena încasează anual 121.558 de lei ca administrator public, în timp ce indemnizația de consilier local ar fi fost de aproximativ 13.100 de lei pe an, de aproape zece ori mai mică.",
  "metadata": {
    "original_file": "Monitorul_0140.html"
  }
}