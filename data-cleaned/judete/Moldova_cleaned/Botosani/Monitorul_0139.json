{
  "title": "Blocadă la Hlipiceni. Poliţiştii au aplicat sancţiuni pentru ilegalităţi în trafic şi scandaluri",
  "content": "Polițiștii din Hlipiceni au organizat o acțiune pentru prevenirea și combaterea faptelor antisociale și pentru impunerea unui climat de ordine și siguranță publică în zona de competență, în cadrul planului de activitate Blocada.\n\nAstfel, la data de 22 ianuarie 2024, în intervalul orar 16,00-22,00, au fost desfășurate activități de verificare a conducătorilor auto, cu privire la legalitatea documentelor și pentru identificarea celor care nu respectă regulile de circulație.\n\nTotodată, au fost verificate cinci localuri publice, precum și zonele din proximitatea acestora și cele în care se formează aglomerări de persoane, pentru identificarea celor care tulbură ordinea și liniștea publică.\n\nÎn cadrul activităților desfășurate au fost aplicate 18 sancțiuni contravenționale, în valoare totală de peste 13.000 de lei, 13 dintre acestea fiind aplicate pentru nerespectarea prevederilor legale privind circulația pe drumurile publice, (conducere agresivă, depășirea limitei legale de viteză, folii neomologate etc.). Alte cinci sancțiuni au fost aplicate pentru nerespectarea normelor de conviețuire socială (tulburarea ordinii și liniștii publice, provocare de scandal).",
  "metadata": {
    "original_file": "Monitorul_0139.html"
  }
}