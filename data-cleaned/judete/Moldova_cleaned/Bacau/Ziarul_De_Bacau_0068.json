{
  "title": "Lucrări pe timp de noapte la pasarela peste Calea Mărășești",
  "content": "Lucrările la pasarela ce traversează Calea Mărășești și leagă parcul Cancicov de zona stadionului avansează. Pe parcursul nopții trecute muncitorii au lucrat la montarea eșafodajelor.\n\n„Pe tot parcursul nopții s-a lucrat la montarea eșafodajelor, pe Calea Mărășești. În următoarele luni vom vedea unirea celor doi stâlpi de beton cu o trecere metalică. La sfârșitul lucrării, stâlpii de fier vor fi înlăturați din drum”, a transmis Primăria Bacău.\n\nLucrările fac parte din „Traseul Tineretului”, pista de biciclete ce leagă Parcul Cancicov de zona bazinului de înot, ce urmează a fi finalizată până la finalul anului următor.",
  "metadata": {
    "original_file": "Ziarul_De_Bacau_0068.html"
  }
}