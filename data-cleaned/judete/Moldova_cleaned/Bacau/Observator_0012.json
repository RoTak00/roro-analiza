{
  "title": "Profu’ de Ziua Culturii Naționale",
  "content": "Cu ocazia Zilei Culturii Naționale, Astra Film vă invită să vizionați filmul documentar Profu’, film declarat câștigător anul trecut, în cadrul festivalului, în competiția Cel mai bun documentar românesc . Proiecția va avea loc miercuri, 15 ianuarie, de la ora 19:00, la Astra Film Cinema, în Piața Mică 11.\n\nProfu’ este un portret intim, autentic și plin de umor al unui profesor neconvențional și carismatic de matematică din Bistrița care își dă demisia din învățământ și deschide o școală de meditații în micul său apartament de bloc.\n\nDocumentarul realizat de tânărul regizor Alex Brendea dezvăluie prin persoana profesorului tarele sistemului de învățământ, ce înseamnă munca făcută cu pasiune și lecțiile de viață pentru viitor.\n\nIntrarea la eveniment este liberă în limita locurilor disponibile.\n\n15 ianuarie este Ziua Culturii Naționale și data la care se împlinesc 170 de ani de la nașterea poetului Mihai Eminescu.",
  "metadata": {
    "original_file": "Observator_0012.html"
  }
}