{
  "title": "Managerul Institutiei Prefectului, Sorin Ailenei, a încasat aproximativ 20.000 de lei pentru ca este doctor in teologie",
  "content": "Fostul prefect PNL, Sorin Ailenei, actual manager public al Institutiei Prefectului, a incasat pana acum peste 20 de mii de lei pentru titlul de doctor in teologie, chiar daca institutia nu are tangenta cu activitatea religioasa, ci cu legalitatea actelor administrative emise de autoritatile locale. Potrivit unei investigatii a Ziarului de Bacau , Sorin Ailenei, în plina pandemie de COVID-19, cand activitatea bisericilor a fost restrictionata, a intocmit un referat prin care motiva de ce trebuie sa primeasca bani la Prefectura, pentru titlul de doctor in teologie. \n\n Potrivit Legii 153, art 1. „Personalul care detine titlul stiintific de doctor beneficiaza de o indemnizatie lunara pentru titlul stiintific de doctor în cuantum de 50% din nivelul salariului de baza minim brut pe tara garantat în plata, daca îsi desfasoara activitatea în domeniul pentru care detine titlul”. \n\n Situatia sporului incasat de Sorin Ailenei a iesit la iveala dupa instalarea noului prefect Lucian Bogdanel, care va sesiza Corpul de Control al MAI. \n\n „În judetul Bacau nu exista nicio problematica interconfesionala/religioasa care sa suscite acordarea sporului de doctorat în teologie managerului public al Prefecturii. Subliniez ca Institutia Prefectului face parte din sistemul Ministerului Afacerilor Interne, nu se afla în subordinea BOR. Nu suntem nici seminar, nici asezamânt de cult. Cazul semnalat de dumneavoastra este un abuz si o sfidare grosolana” , a declarat pentru Ziarul de Bacau, Lucian Bogdanel, prefectul judetului Bacau.",
  "metadata": {
    "original_file": "Ziarul_De_Garda_0056.html"
  }
}