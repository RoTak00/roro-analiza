{
  "title": "Crezi că stai bine cu imunitatea? Verifică dacă ai aceste simptome!",
  "content": "Te îmbolnăvești grav rareori, de aceea ai ajuns la concluzia că ai o imunitate bună. Totuși, unele semne îți pot da de veste că nu ești atât de rezistent la boli pe cât crezi. Unul dintre ele este că ai răceli ușoare, de care nu scapi prea repede.\n\nKilogramele în plus îți cresc riscul de boli cardiovasculare și îți scad capacitatea de a face față agenților patogeni. Cei care răcesc mai des au în comun un index de masă corporală peste 40, ceea ce produce un dezechilibru hormonal. În plus, îngrășarea poate favoriza inflamații și infecții cărora sistemul imunitar le face față cu greu.\n\nChiar și 100 de grame de zahăr inhibă pe o perioadă de 5-6 ore globulele albe din sânge, numite și leucocite, să atace bacteriile patogene care pătrund în organism. Dacă mănânci prea multe dulciuri e posibil să te îngrași peste măsură și să devii mai sensibil la îmbolnăviri.\n\nScurgerile nazale arată că sistemul imunitar este eficient și luptă cu diverși agenți patogeni. Din contră, dacă ai nasul uscat, e cazul să-ți faci griji că unele bacterii pot pătrunde mai ușor în organism. Dacă ai persoane răcite în jurul tău, folosește o soluție salină cu care să-ți cureți nasul o dată pe zi.\n\nStresul îți slăbește imunitatea, mai ales dacă starea negativă se prelungește de-a lungul mai multor zile. În plus, dacă ești gripat și treci printr-o perioadă presantă, e posibil ca simptomele să ți se agraveze sau să te însănătoșești mai greu.\n\nNu întâmplător ți se recomandată să bei cât mai multe ceaiuri și multe lichide pe zi atunci când ești bolnav. Corpul are nevoie de lichide pentru a elimina toxinele. Dacă ai nevoie de mai multă apă vei observa că mergi mai rar la toaletă, urina este mai închisă la culoare, pielea e mai uscată, ți-e foame chiar dacă abia ai mâncat și te simți obosit.",
  "metadata": {
    "original_file": "Observator_0095.html"
  }
}