{
  "title": "Bătaie ca-n filme într-un sat din județul Bacău. Doi bărbați au fost reținuți",
  "content": "Un incident neplăcut a avut loc, zilele trecute, în comuna Sascut, când doi bărbați au luat la bătaie un consătean.\n\nPotrivit polițiștilor, pe 29 noiembrie, agresorii, în vârstă de 33 și 56 de ani, ar fi lovit un alt bărbat de 45 de ani, în timp ce se aflau la cumpărături la un magazin alimentar din sat. Ulterior încăierării, pe 02 decembrie, victima s-a prezentat la spital pentru îngrijiri medicale.\n\nCei doi bărbați vinovați au fost reținuți de polițiști și introduși în arestul IPJ Bacău. Cercetările sunt continuate în cadrul unui dosar penal sub aspectul săvârșirii infracțiunii de lovire sau alte violenţe.",
  "metadata": {
    "original_file": "Ziarul_De_Bacau_0066.html"
  }
}