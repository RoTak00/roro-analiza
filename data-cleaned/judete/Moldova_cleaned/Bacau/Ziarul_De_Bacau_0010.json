{
  "title": "Peste 800 locuri disponibile în Colegiile Naționale Militare. Vezi care sunt condițiile pentru admitere!",
  "content": "Au început înscrierile pentru Colegiile Naționale Militare, anunță Biroul Informare-Recrutare din cadrul Centrului Militar Bacău. Dosarele pentru admitere se pot depune până pe 21 martie 2025.\n\nMinisterul Apărării Naționale desfășoară pentru anul școlar 2025-2026 concurs de admitere \n\n pentru cele 816 locuri disponibile în Colegiile Naționale Militare, astfel:\n• să aibă vârsta de cel mult 16 ani împliniți în anul 2025;\n• să fie absolvenți ai învățământului secundar inferior sau gimnazial sau să facă dovada absolvirii acestuia până la data concursului de admitere.\n\nAbsolvenții clasei a VIII-a din seriile anterioare, care au participat la procesul de admitere în \n\n anii precedenți și au fost înmatriculați într-o unitate de învățământ, în învățământul liceal sau \n\n profesional, nu se pot înscrie în vederea participării la procesul de recrutare (înscriere), selecție și \n\n admitere în clasa a IX-a la învățământul liceal militar.\n\nDoritorii se pot înscrie accesând www.recrutaremapn.ro sau pot afla mai multe informații adresându-se \n\n personalului din cadrul Biroului-Informare Recrutare, apelând unul dintre numerele de telefon puse la \n\n dispoziție.\n\nDetalii suplimentare se găsesc și pe internet, pe site-ul oficial al Ministerului Apărării \n\n Naționale, la adresa: www.mapn.ro sau www.recrutare.mapn.ro , sau pe pagina de Facebook a \n\n Centrului Militar Județean Bacău .",
  "metadata": {
    "original_file": "Ziarul_De_Bacau_0010.html"
  }
}