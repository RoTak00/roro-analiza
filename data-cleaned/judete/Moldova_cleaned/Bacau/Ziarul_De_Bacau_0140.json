{
  "title": "Bărbat din Bacău, prins beat la volan pe Calea Moinești din municipiu",
  "content": "Un băcăuan de 55 de ani a fost prins de polițiști, în timp ce conducea beat pe Calea Moinești din Bacău.\n\nLa testarea cu aparatul etilotest a rezultat o alcoolemie de 1,37 mg/l alcool pur în aerul expirat, acesta fiind condus la spital unde i-au fost prelevate mostre biologice de sânge în vederea stabilirii alcoolemiei.\n\nCercetările sunt continuate în cadrul unui dosar penal.\n\nPolițiștii Postului de Poliție Săucești au identificat o femeie de 41 de ani, la scurt timp după ce a fost implicată într-un eveniment rutier soldat cu pagube materiale. Din verificările efectuate a reieșit faptul că femeia, în timp ce conducea un autoturism pe drumul comunal, ar fi pierdut controlul direcției de deplasare, ulterior părăsind partea carosabilă și oprindu-se într-un șanț.\n\nTotodată, la testarea cu aparatul etilotest a rezultat o alcoolemie de 1,00 mg/l alcool pur în aerul expirat, aceasta fiind condusă la spital unde i-au fost prelevate mostre biologice de sânge.",
  "metadata": {
    "original_file": "Ziarul_De_Bacau_0140.html"
  }
}