{
  "title": "Video! DRDP Iași a intervenit pentru curățarea carosabilului de aluviuni, pe DN 2G Bacău-Florești",
  "content": "Echipele DRDP Iași au intervinit în această dimineață pentru curățarea carosabilului de aluviuni, pe DN2G Bacău-Florești.\n\n„Echipele DRDP Iași intervin în această dimineață cu personal uman și utilaje pentru degajarea carosabilului de aluviuni și scurgeri de ape de pe versanți și drumuri laterale pe mai multe sectoare din administrare, pe fondul codului portocaliu de ploi abundente. Circulați cu atenție și cu informarea prealabilă cu privire la condițiile meteo și starea sectoarelor de drum tranzitate!”, transmite DRDP Iași.\n\nDe asemenea, în cursul nopții trecute, echipele DRDP Iași au intervenit pe DN 2, Sascut – Bacău, pentru restabilirea circulației în urma ploilor abundente și a aluviunilor transportate pe carosabil. Circulația a fost îngreunată din cauza volumului mare de apă, care a depășit capacitatea de preluare a șanțurilor de scurgere și a podețelor.\n\nPentru degajarea carosabilului, în zonă a fost mobilizat un utilaj de tip Unimog și personal de la District Bacău 1.",
  "metadata": {
    "original_file": "Ziarul_De_Bacau_0152.html"
  }
}