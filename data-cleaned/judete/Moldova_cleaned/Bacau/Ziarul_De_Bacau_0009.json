{
  "title": "Au dat o spargere la magazin, dar n-au reușit să fure nimic. Alarma i-a pus pe fugă",
  "content": "Pe 22 ianuarie, polițiștii Secției 1 Poliție Bacău au fost sesizați despre faptul că, la sediul unei unități economice din municipiu s-a declanșat sistemul de alarmare împotriva efracției.\n\nLa fața locului s-au deplasat polițiști de investigații criminale, însoțiți de criminaliști, care, în urma activităților investigativ-operative desfășurate au identificat doi bărbați de 44, respectiv 52 de ani, din municipiul Bacău și comuna Filipești, bănuiți de comiterea infracțiunii de tentativă la furt calificat. Cei în cauză ar fi pătruns în incinta unității economice, dar la declanșarea sistemului de alarmare ar fi plecat, fără a sustrage bunuri.\n\nPe 27 ianuarie, după administrarea probatoriului, polițiștii au luat măsura reținerii bărbaților pentru 24 de ore și i-au introdus în arestul IPJ. Bacău. Cercetările sunt continuate în cadrul unui dosar penal, sub aspectul săvârșirii infracțiunii de tentativă la furt calificat.",
  "metadata": {
    "original_file": "Ziarul_De_Bacau_0009.html"
  }
}