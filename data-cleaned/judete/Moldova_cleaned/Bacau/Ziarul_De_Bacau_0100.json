{
  "title": "Percheziții la domiciliile a patru adolescenți din municipiul Bacău, bănuiți de furt calificat",
  "content": "Polițiștii de investigații criminale din cadrul Secției 1 Polițe Bacău, sub coordonarea Parchetului de pe lângă Judecătoria Bacău, în urma activităților investigativ-operative desfășurate, au probat activitatea infracțională a 4 tineri, bănuiți de comiterea infracțiunii de furt calificat.\n\nDin cercetări a reieșit faptul că, în perioada septembrie-octombrie, 4 adolescenți de 15, respectiv 16 ani, toți din municipiul Bacău, ar fi sustras mai multe țigări electronice, dintr-un automat situat în parcarea unui supermarket din municipiu, prejudiciul creat fiind de peste 30.000 de lei.\n\nPe 31 octombrie 2024, polițiștii însoțiți de criminaliști au pus în executare 2 mandate de percheziție în municipiu, la domiciliile celor în cauză.\n\nÎn urma perchezițiilor au fost descoperite și ridicate în vederea continuării cercetărilor, mai multe mijloace materiale de probă, prejudiciul fiind recuperat parțial. După administrarea probatoriului, polițiștii au luat măsura reținerii celor 4 tineri, pentru 24 de ore, aceștia fiind introduși în Arestul I.P.J. Bacău.\n\nCercetările sunt continuate în cadrul unui dosar penal sub aspectul săvârșirii infracțiunii de furt calificat.",
  "metadata": {
    "original_file": "Ziarul_De_Bacau_0100.html"
  }
}