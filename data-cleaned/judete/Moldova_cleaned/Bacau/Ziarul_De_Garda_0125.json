{
  "title": "Zdbc.ro: Firma care a primit bani de la Primaria Bacau sa organizeze Oktoberfest Moldovenesc a luat comision de 15% de la comercianti",
  "content": "”O firma care are un singur angajat a primit de la Primaria Bacau un contract de 82.000 de lei, pentru organizarea festivalulului Oktoberfest Moldovenesc. Societatea a luat si un comision de 15% de la fiecare comerciant caruia i-a permis sa vânda mâncare si bautura la festival, desi contractul cu municipalitatea nu prevedea acest lucru. De asemenea, toate contributiile de la sponsori au ajuns în conturile aceleiasi firme. Pe afisul oficial al evenimentul, au aparut în calitate de sponsori companiile Dedeman, Barrier, Pambac, Fiald Imobiliare si Urban Building”, potrivit unei investigatii din zdbc.ro.\n\nComerciantii au fost nevoiti sa creasca pretul final al produselor pentru a face fata ”conditiilor” impuse de firma care a organizat festivalul Oktoberfest Moldovenesc, in plin val al pandemiei de COVID-19, la initiativa primarului Stanciu Viziteu.\n\n”Din motive pe care nu a dorit sa le explice, Primaria Bacau a ales – fara o procedura transparenta – sa permita A.D.S. Fil Prod SRL sa închirieze în Parcul Cancicov un spatiu pe care sa se instaleze comerciantii specifici acestui gen de eveniment. Asa s-a facut ca, în loc sa se autorizeze la Primarie, chioscurile cu mâncare si bautura au functionat doar platind comisionul de 15% catre societatea lui Buliga. De altfel, din cauza acestui comision, fiscalizarea a fost extrem de redusa, dupa cum a recunoscut reprezentantul organizatorului”, se mai arata in investigatia zdbc.ro.",
  "metadata": {
    "original_file": "Ziarul_De_Garda_0125.html"
  }
}