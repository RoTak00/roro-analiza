{
  "title": "Poluare în centrul Bacăului. Firmă amendată cu 15.000 de lei pentru praful produs în intersecția Bulevardul Unirii cu 9 Mai",
  "content": "Comisarii de mediu au intervenit la finele săptămânii trecute, în urma unei autosesizări, efectuând un control pe Bulevardul Unirii din municipiul Bacău. În urma verificărilor, s-a constatat că o societate comercială desfășura lucrări de construcții fără a implementa măsurile necesare pentru prevenirea poluării cu praf.\n\n„Având în vedere depășirile de PM10 înregistrate în municipiul Bacău, este esențial ca toți agenții economici să respecte legislația de mediu. Lucrările de infrastructură, deși necesare, trebuie realizate cu responsabilitate, protejând sănătatea populației și a mediului.\n\nPentru nerespectarea prevederilor legale, societatea a fost sancționată contravențional cu amendă în valoare de 15.000 lei”, a precizat Garda de Mediu Bacău într-un comunicat de presă.",
  "metadata": {
    "original_file": "Ziarul_De_Bacau_0053.html"
  }
}