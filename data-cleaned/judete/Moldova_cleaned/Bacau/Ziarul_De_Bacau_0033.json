{
  "title": "Trafic deviat pe „Șoseaua Morții”, după ce un TIR a lovit o mașină. Circulația oprită în ambele sensuri pe DN2-E85",
  "content": "Traficul a fost deviat, joi seara, pe DN2 – E85, în apropierea localităţii Adjud, în urma coliziunii dintre un autotren şi un autoturism, a informat Centrul Infotrafic din Inspectoratul General al Poliţiei Române.\n\nPotrivit sursei citate, întrucât în urma impactului autotrenul a rămas imobilizat pe partea carosabilă, circulaţia rutieră este oprită în ambele direcţii, traficul rutier în zonă fiind deviat pe DN 11A – DJ 119 – DN2.\n\nColiziunea s-a soldat cu rănirea uşoară a unei persoane, care este evaluată medical.",
  "metadata": {
    "original_file": "Ziarul_De_Bacau_0033.html"
  }
}