{
  "title": "FOTO: Incendiu puternic la o locuință din comuna Șolonț",
  "content": "În cursul serii trecute, 05 noiembrie, pompierii militari au fost solicitați să intervină în comuna Solonț, sat Solonț pentru lichidarea unui incendiu produs la o casă de locuit.\n\nLa fața locului s-au deplasat de urgență două autospeciale de stingere cu apă și spumă și un echipaj SMURD, din cadrul Detașamentului de Pompieri Moinești.\n\nLa sosirea forțelor de intervenție, incendiul se manifesta generalizat la nivelul locuinței, pe o suprafață de aproximativ 80 mp, fiind lichidat în limitele găsite, în cooperare cu S.V.S.U. Solonț.\n\nDin cercetările efectuate de pompierii militari, cauza probabilă de producere a incendiului este coșul de fum amplasat necorespunzător față de materialele combustibile.\n\nPentru a evita producerea unor tragedii, Inspectoratul pentru Situații de Urgență „Mr. CONSTANTIN ENE” al Județului Bacău solicită cetățenilor să manifeste prudență în această perioadă la exploatarea mijloacelor de încălzire și să respecte următoarele măsuri specifice:\n• Nu folosiţi sobe şi alte mijloace de încălzire defecte, cu improvizaţii, supraalimentate cu combustibili sau nesupravegheate;\n• Stingeți întotdeauna focul din sobă, înainte de a adormi; Informații despre modul de comportare în cazul producerii unor situații de urgență pot fi obținute prin accesarea platformei naționale de pregătire în situații de urgență https:/fiipregatit.ro și aplicația de mobil DSU care poate fi descărcată gratuit din App Store și Google Play.",
  "metadata": {
    "original_file": "Ziarul_De_Bacau_0096.html"
  }
}