{
  "title": "Tânără reţinută de poliţişti pentru distrugere prin incendiere",
  "content": "Poliţiştii din cadrul Secţiei 6 Poliţie Rurală Traian au reţinut pentru 24 de ore o tânără din comuna Odobeşti, bănuită de comiterea infracţiunii de distrugere prin incendiere.\n\nPolițiștii au depistat şi identificat o tânără de 20 de ani, din comuna Odobeşti, bănuită că ar fi distrus prin incendiere două anexe gospodăreşti, cauzând un prejudiciu în valoare de 15.000 de lei.\n\nDin verificări a rezultat că, la data de 16 aprilie a.c.,pe fondul unui conflict conjugal, tânăra în cauză ar fi distrus cu un topor geamurile casei şi ar fi incendiat o fânărie şi un grajd pentru animale din curtea locuinţei.\n\nPoliţiştii au întocmit dosar penal şi continuă cercetările sub aspectul săvârșirii infracțiunii de distrugere prin incendiere.\n\nTânăra a fost reţinută de poliţişti pentru o perioadă de 24 de ore şi urmează a fi prezentat instanţei cu propuneri legale.",
  "metadata": {
    "original_file": "Observator_0184.html"
  }
}