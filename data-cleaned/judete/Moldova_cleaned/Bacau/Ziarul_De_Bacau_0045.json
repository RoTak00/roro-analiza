{
  "title": "Tâlhar căutat de autoritățile din Olanda, prins de polițiștii oneșteni",
  "content": "Un tânăr de 26 de ani, din comuna Coţofăneşti, urmărit la nivel internațional, pentru tâlhărie, în baza unui mandat european de arestare, emis de autoritățile judiciare din Olanda, a fost prins de polițiștii Secției 10 Poliție Rurală Onești.\n\nPersoana urmărită a fost escortată la Parchetul de pe lângă Curtea de Apel Bacău, unde procurorul de caz a dispus reţinerea acesteia, pe o perioadă de 24 de ore.\n\nTânărul a fost încarcerat în Arestul I.P.J Bacău, de către polițiștii din cadrul Serviciului Investigaţii Criminale.",
  "metadata": {
    "original_file": "Ziarul_De_Bacau_0045.html"
  }
}