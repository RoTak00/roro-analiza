{
  "title": "Acțiune pentru creșterea nivelului de siguranță a cetăţenilor",
  "content": "Poliţişti din cadrul Poliţiei Municipiului Bacău au acţionat în mediul rural pentru creşterea gradului de siguranţă a cetăţenilor.\n\nLa data de 9 iulie a.c., poliţiştii au acţionat pentru creşterea gradului de siguranţă al cetăţenilor din comunele băcăuane prin prevenirea, descoperirea şi combaterea comerțului ilicit, a respectării normelor privind circulaţia pe drumurile publice precum şi a altor fapte antisociale care pot afecta siguranţa cetăţenilor.\n\nAstfel, poliţiştii din cadrul Poliţiei Municipiului Bacău şi secţiile rurale arondate au acționat pe 65 de drumuri județene și comunale. Au fost instituite 10 filtre şi s-au efectuat verificări la 28 unități economice. De asemenea, au fost verificate peste 500 de vehicule şi legitimate aproape 700 de persoane.\n\nCu ocazia acţiunii, poliţiştii au efectuat un număr de 6 percheziţii domiciliare pe raza comunei Răchitoasa, la persoane bănuite de comiterea unor infracţiuni de furt calificat, de unde au identificat şi ridicat mai multe obiecte.\n\nPoliţiştii au aplicat 185 de sancțiuni contravenționale în valoare de 76.905 lei, din care: 29 sancțiuni contravenționale la Legea 61 din 1991 pentru încălcarea normelor de conviețuire socială, 6 sancțiuni contravenționale la Legea 12 din 1990 pentru efectuarea unor acte de comerț ilicit, o sancţiune contravenţională la Legea 171/2010 pentru încălcarea normelor la regimul silvic, 7 sancțiuni contravenționale la H.G. nr. 984 din 2005 pentru nerespectarea normelor sanitar veterinare, 137 sancțiuni contravenționale la O.U.G. 195 din 2002 pentru nerespectarea normelor privind circulaţia pe drumurile publice.\n\nTotodată, au fost indisponibilizate bunuri în valoare de 635 de lei, s-a reținut un permis de conducere și s-au retras 6 certificate de înmatriculare.",
  "metadata": {
    "original_file": "Observator_0126.html"
  }
}