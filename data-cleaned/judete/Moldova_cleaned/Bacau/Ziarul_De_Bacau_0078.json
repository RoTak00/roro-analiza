{
  "title": "ATENȚIE ȘOFERI! Trafic restricționat pe Calea Mărășești, în fața Parcului Cancicov. Se lucrează la viitoarea pasarelă",
  "content": "De joi seara, 21 spre 22 noiembrie, pe Calea Mărășești în fața Parcului Cancicov, se vor monta despărțitoarele ce vor proteja stâlpii pentru susținerea provizorie a viitoarei pasarele, anunță reprezentanții municipalității.\n\n„Poliția rutieră a avizat favorabil măsurile necesare pentru finalizarea proiectului de montare a tablierului ce va traversa Calea Mărășești. Această procedură implică amplasarea provizorie a 3 stâlpi de metal pe șosea. Avizul este valabil până la 10.03.2025. Lucrările importante se vor desfășura pe cât posibil pe timp de noapte”, transmite primăria.\n\nPentru stabilirea priorității de circulație în zona intersecției se vor respecta semafoarele existente, semnalizarea fiind necesară doar pentru gestionara zonelor de circulație.\n\nPentru relația Adjud – Roman se va circula pe banda de lângă marginea drumului. Semaforul va funcționa ca și în prezent cu verde intermitent.\n\nPentru relatia Adjud – Calea Mărășești (spre Centru) se va circula pe banda dinspre axul drumului. Prioritatea in intersectie va fi asigurata de semafoarele existente.\n\nPe relația Roman – Adjud se va circula pe câte doua benzi, prioritatea fiind asigurată de funcționare semafoarelor existente.\n\nPe relația Calea Marasesti (Centru) – Adjud se va circula tot pe doua benzi de circulație. Prioritatea accesului in intersectie se va face concomitent cu sensul dinspre Adjud spre centru, conform semnalizării semafoarelor existente.\n\nLucrările fac parte din proiectul: „Coridor pentru deplasări nemotorizate Parcul Cancicov – Stadion – Bazin de înot – Universitatea „Vasile Alecsandri” (Traseul Tineretului şi Sportului). (sursa: comunicat)",
  "metadata": {
    "original_file": "Ziarul_De_Bacau_0078.html"
  }
}