{
  "title": "Bărbat din Comănești, reținut după ce a dat o spargere într-un magazin",
  "content": "Un bărbat din Comănești a ajuns în arestul Poliției, după ce a dat spargere la un magazin din comuna Oituz.\n\nPe 29 iulie, polițiștii Secției 3 Poliție Rurală Onești, în urma activităților investigativ-operative desfășurate, au probat activitatea infracțională a unui bărbat de 37 de ani, din orașul Comănești, bănuit de săvârșirea infracțiunii de furt calificat.\n\nDin cercetări a reieșit că, cel în cauză, în noaptea de 17 iulie, ar fi pătruns în incinta unei societăți comerciale din comuna Oituz, de unde ar fi sustras mai multe bunuri, prejudiciul creat fiind de aproximativ 3.000 de lei.\n\nDupă administrarea probatoriului, polițiștii l-au reținut pentru 24 de ore pe bărbat și l-au introdus în Arestul I.P.J. Bacău.\n\nActivitățile au beneficiat de sprijinul Unității Teritoriale de Analiză a Informațiilor Bacău. Cercetările sunt continuate în cadrul unui dosar penal, sub aspectul săvârșirii infracțiunii de furt calificat.",
  "metadata": {
    "original_file": "Ziarul_De_Bacau_0196.html"
  }
}