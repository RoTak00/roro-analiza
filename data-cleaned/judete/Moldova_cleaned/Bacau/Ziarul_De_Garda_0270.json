{
  "title": "UPDATE Un candidat USR in comuna Balcani, acuzat ca nu a respectat carantina pentru COVID 19, s-a ales cu plangeri penale",
  "content": "UPADTE: Cristian David a clarificat situatia. Directia de Sanatate Publica l-a inclus eronat in lista persoanelor carantinate din judetul Bacau.\n\nCristian David, aflat pe primul loc pe lista de candidati USR-PNL pentru Consiliul Local Balcani, la alegerile locale din 27 septembrie, a participat in ziua de 23 septembrie la o emisiune electorala la Radio Easy Bacau , desi asupra lui era instituita masura carantinei. Cristian David a participat la emisiune in echipa cu candidatul pentru fotoliul de primar al Aliantei PNL-USR-PLUS, Ciprian Barna, un apropiat al lui Ionel Palar (dupa unele surse, cumatru).\n\nCetatenii din Balcani au reclamat faptul ca David Cristian a fost vazut prin comuna, pe drumurile publice, dar si la emisiunea ”Ferma Politica”. I s-au facut sesizari la Postul de Politie Balcani, la Politia Moinesti, la Directia de Sanatate Publica Bacau, la Primaria Balcani si a fost anuntat Centrul Judetean de Conducere si Coordonare a Interventiei Bacau, care monitorizeaza situatia imbolnavirilor si respectarea masurilor pentru combaterea pandemiei de SARS-CoV-2.\n\nPotrivit unui raspuns al Primariei Balcani, urmare a demersurilor facute la Centrul Judetean de Conducere si Coordonare a Interventiei Bacau, ”numitul David Cristian se afla pe lista de carantinati activi de pe raza comunei Balcani, judetul Bacau, pentru perioada 22.09.2020-5.10.2020.” (FOTO)\n\nCristian David, daca va fi gasit vinovat de acuzatia de nerespectare a masurilor privind zadarnicirea combaterii bolilor, s-ar putea alege cu amenda penala sau chiar condamnare, de pana la 2 ani de inchisoare, potrivt articolului 352 din Noul Cod Penal, capitolul infractiuni contra sanatatii publice.",
  "metadata": {
    "original_file": "Ziarul_De_Garda_0270.html"
  }
}