{
  "title": "Armă deținută ilegal, descoperită de polițiști în locuința unui tânăr din Agăș",
  "content": "Polițiștii Serviciului Arme, Explozivi și Substanțe Periculoase Bacău au desfășurat, pe 27 septembrie, o acțiune de verificare a respectării regimului armelor și al munițiilor, în județ.\n\nÎn cadrul activităților desfășurate, polițiștii au efectuat o percheziție în comuna Agăș, la domiciliul unui tânăr de 29 ani. În urma percheziției, polițiștii au descoperit și ridicat în vederea continuării cercetărilor, o armă neletală supusă autorizării.\n\nPe numele tânărului a fost deschis un dosar penal sub aspectul săvârșirii infracțiunii de nerespectarea regimului armelor şi al muniţiilor.",
  "metadata": {
    "original_file": "Ziarul_De_Bacau_0134.html"
  }
}