{
  "title": "Românii vor avea 17 zile libere legale în 2025, dintre care 13 cad în cursul săptămânii",
  "content": "În anul 2025, românii vor avea 17 zile de sărbătoare legală, din care 13 vor fi în timpul săptămânii. Pentru prima oară de la adoptarea legii care declară că 6 și 7 ianuarie sunt zile de sărbătoare legală, nelucrătoare, cele două sărbători vor fi în timpul săptămânii (luni și marți).\n• 20 aprilie – prima zi de Paște (duminică)\n• 8 iunie – prima zi de Rusalii (duminică)\n• 25 decembrie – prima zi de Crăciun (joi)\n\nDe asemenea, potrivit legii, mai sunt acordate două zile pentru fiecare dintre cele 3 sărbători religioase anuale, declarate astfel de cultele religioase legale, altele decât cele creștine, pentru persoanele aparținând acestora.\n\nÎn funcție de fiecare meserie, în anumite zile libere angajații pot fi chemați la serviciu. Potrivit Codului muncii, cei care vor lucra în liberele legale trebuie să primească compensații în zile libere, acordate în următoarele 30 de zile de către angajator.\n\nÎn cazul în care nu se acordă zile libere, angajații beneficiază de un spor la salariul de bază ce nu poate fi mai mic de 100% din salariul de bază corespunzător muncii prestate în programul normal de lucru. Angajatorii care nu respectă prevederile legii privind zilele libere legale riscă amenzi între 5.000 și 10.000 de lei.",
  "metadata": {
    "original_file": "Ziarul_De_Bacau_0035.html"
  }
}