{
  "title": "Festivalul Insula de Blues a fost anulat. Organizatorii anunță rambursarea biletelor",
  "content": "Festivalul de muzică blues ce urma să înceapă în acest weekend pe Insula de Agrement din Bacău a fost anulat. Organizatorii au anunțat că vor restitui banii pe bilete și invocă anumite piedici care i-au oprit să desfășoare evenimentul în condițiile promise.\n\n„Din motive independente de noi si cu regrete fata de toti cei implicati in ceea ce urma sa fie cu adevarat un eveniment al bucuriei pentru Bacău, ne vedem nevoiți să anulăm festivalul Insula de Blues din 21-23 iunie.\n\nE o decizie dificilă şi suntem conştienți de dezamăgirea pe care o stârnim însă condițiile actuale fac imposibilă desfăşurarea evenimentului în conformitate cu planurile şi promisiunile noastre.\n\nÎn perioada următoare vom returna costul biletelor şi ne recalibrăm învățând o lecție prețioasă. Mulțumim pentru susținere, interes şi dragostea pentru ceea ce ar fi putut să fie”, au anunțat organizatorii festivalului Insula de Blues.",
  "metadata": {
    "original_file": "Ziarul_De_Bacau_0226.html"
  }
}