{
  "title": "Reţinuţi de poliţişti pentru lipsire de libertate în mod ilegal şi lovire sau alte violenţe",
  "content": "La data de 17 martie a.c, poliţişti din cadrul Secţiei 10 Poliţie Rurală Ştefan cel Mare au fost sesizaţi de către o tânără din comuna Coţofăneşti despre faptul că, fiica sa în vârstă de 14 ani ar fi fost lipsită de libertate şi lovită de doi tineri.\n\nÎn urma activităţilor de cercetare şi investigare efectuate au fost identificaţi doi tineri, un localnic de 27 de ani şi un tânăr de 18 ani din comuna Ştefan cel Mare, bănuiţi de comiterea faptelor.\n\nAceştia ar fi lipsit de libertate două minore din Coţofăneşti, ţinându-le contrar voinţei lor în autoturismul proprietatea tânărului de 27 de ani şi le-ar fi agresat.\n\nTinerii au fost reţinuţi de poliţisti pentru o perioadă de 24 de ore şi urmează a fi prezentaţi instanţei cu propunere de arestare preventivă.\n\nÎn cauză se continuă cercetările sub aspectul săvârşirii infracţiunilor de lipsire de libertate în mod ilegal şi lovire sau alte violenţe.",
  "metadata": {
    "original_file": "Observator_0162.html"
  }
}