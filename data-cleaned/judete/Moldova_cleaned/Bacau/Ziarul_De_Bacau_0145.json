{
  "title": "Prefectura Bacău s-a mutat la Centrul de Afaceri și Expoziții",
  "content": "Prefectura Bacău s-a mutat, temporar, la Centrul de Afaceri și Expoziții, la ieșirea din oraș. Este soluția pe care conducerea Prefecturii a găsit-o ca urmare a lucrărilor de reabilitare a Palatului Administrativ, care urmează să fie reabilitat.\n\nÎn vederea realizării obiectivului de investiţii, din data de 16 septembrie 2024, activitatea Instituției Prefectului – județul Bacău va fi relocată în perioada desfășurării lucrărilor, într-un spațiu pus la dispoziție de Primăria Municipiului Bacău, în clădirea C3 din cadrul Centrului de Afaceri și Marketing din cadrul Centrului de Afaceri și Expoziție Bacău, situat în Calea Doctor Alexandru Şafran, nr. 145.\n\n„Pentru a răspunde cât mai bine nevoilor cetățenilor, vă informăm că adresele de e-mail și numerele de telefon ale instituției rămân neschimbate și vă asigurăm că facem tot posibilul pentru ca activitatea Instituției Prefectului – județul Bacău în raport cu cetățenii să nu fie afectată, iar inconvenientele cauzate de această relocare temporară să nu fie unele majore”, transmit reprezentanții prefecturii.\n\nPână la Centrul de Afaceri şi Expoziții Bacău, se poate ajunge cu autobuzul pe linia de tranzit 3.",
  "metadata": {
    "original_file": "Ziarul_De_Bacau_0145.html"
  }
}