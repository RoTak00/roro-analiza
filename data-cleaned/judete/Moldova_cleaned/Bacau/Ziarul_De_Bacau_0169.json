{
  "title": "UPDATE. FOTO: Accident pe Centura Bacăului! Circulația este blocată",
  "content": "Un accident rutier a avut loc, în cursul acestei dimineți, pe Centura Bacăului. Din fericire nu au fost decât pagube materiale.\n\nConform IPJ Bacău, în jurul orei 11:15, pe A7, un bărbat, de 43 de ani, în timp ce conducea un ansamblu de vehicule pe direcția Roman-Adjud, pe fondul nepăstrării unei distanțe de siguranță corespunzătoare față de un alt ansamblu de vehicule care se afla în fața sa, condus de bărbat, în vârstă de 40 de ani, a intrat în coliziune cu acesta proiectându-l într-o autoutilitară condusă de un bărbat în vârstă de 41 de ani ce era oprit în coloană pe același sens de mers.\n\nÎn urma evenimentului rutier a rezultat doar avarierea vehiculelor implicate. Rezultat negativ în urma testării cu aparatul etilotest a conducătorilor auto. Vehiculele au fost scoase în afara părții carosabile, circulația se desfășoară în regim normal. Au fost luate masuri de sancționarea contravențională a conducătorului ansamblului de vehicule, de 43 de ani.",
  "metadata": {
    "original_file": "Ziarul_De_Bacau_0169.html"
  }
}