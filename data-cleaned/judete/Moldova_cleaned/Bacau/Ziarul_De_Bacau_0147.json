{
  "title": "FOTO! Pompierii băcăuani continuă intervențiile în județul Galați, grav afectat de inundații",
  "content": "În urma inundațiilor severe care au afectat județul Galați, pompierii băcăuani continuă să desfășoare misiuni pentru sprijinirea comunităților afectate.\n\nSalvatorii dislocați în zonele inundate acționează neîncetat pentru a oferi ajutor cetățenilor și pentru a restabili normalitatea în localitățile grav afectate de precipitațiile abundente și de viituri.\n\nPrincipalele acțiuni desfășurate de pompieri includ: curățarea gospodăriilor afectate de inundații – sute de locuințe au fost curățate de apă și mâl, pompierii intervenind cu motopompe pentru evacuarea apei din subsoluri, curți și locuințe; îndepărtarea aluviunilor de pe drumuri – pentru a permite accesul în zonele izolate, echipele au lucrat continuu la îndepărtarea aluviunilor și a materialelor aduse de ape pe drumurile din interiorul localităților; salvarea și protejarea bunurilor – pompierii au acționat pentru a salva și proteja bunurile cetățenilor, evacuând obiecte din gospodării, pentru a preveni deteriorarea acestora.\n\nPeste 50 de pompieri băcăuani se află de ieri, 17 septembrie în județul Galați, localitatea Suhurlui. Aceștia încadrează următoarele mijloace: 3 microbuze pentru transport persoane; 1 buldoexcavator; 1 autocamion de intervenție; 1 autospecială de primă intervenție și comandă.",
  "metadata": {
    "original_file": "Ziarul_De_Bacau_0147.html"
  }
}