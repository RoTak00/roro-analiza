{
  "title": "Bărbat din Târgu-Ocna, reținut de polițiști după ce și-a tâlhărit fosta concubină",
  "content": "Un bărbat din Târgu-Ocna, de 46 de ani, a fost reținut de polițiști pentru nerespectarea ordinului de protecţie şi tâlhărie.\n\n„Pe 23 aprilie, în jurul orei 19.30, bărbatul, faţă de care a fost emis ordin de protecţie de către Judecătoria Oneşti, ar fi încălcat ordinul de protecţie prin aceea că s-ar fi apropiat la mai puţin de 50 de metri de fosta concubină, exercitând asupra acesteia acte de ameninţare şi violenţă în vederea deposedării de telefonul mobil personal, ulterior smulgându-l şi părăsind locul faptei”, au transmis polițiștii.\n\nPolițiștii din Târgu-Ocna au luat măsura reţinerii pentru o perioadă de 24 de ore faţă de cel în cauză, fiind introdus în Arestul IPJ Bacău.",
  "metadata": {
    "original_file": "Ziarul_De_Bacau_0267.html"
  }
}