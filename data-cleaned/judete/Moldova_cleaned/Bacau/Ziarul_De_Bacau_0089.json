{
  "title": "Tânără din Bacău, reținută pentru înșelăciune. Vezi în ce mod ingenios își păcălea victimele",
  "content": "Polițiștii Secției 2 Poliție Bacău au documentat activitatea infracțională a unei tinere de 23 de ani, din municipiul Bacău, bănuită de comiterea mai multor infracțiuni de înșelăciune.\n\nÎn urma activităților investigativ-operative desfășurate de polițiști a reieșit faptul că, în perioada februarie – mai, femeia ar fi închiriat în regim hotelier mai multe locuințe în municipiul Bacău. Ulterior, aceasta le-ar fi subînchiriat fără drept, pe termen lung, pretinzând și obținând diverse sume de bani, prejudiciul creat fiind de aproximativ 6.000 de lei.\n\nCercetările sunt continuate în cadrul unui dosar penal sub aspectul săvârșirii infracțiunii de înșelăciune.",
  "metadata": {
    "original_file": "Ziarul_De_Bacau_0089.html"
  }
}