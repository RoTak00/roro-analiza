{
  "title": "Accident pe strada Bucegi! Un șofer a lovit un bărbat și o femeie în scaun cu rotile, care treceau ilegal strada",
  "content": "Un accident cu două victime s-a produs în această seară, pe strada Bucegi, din municipiul Bacău. Polițiștii au întocmit dosar penal pentru vătămare corporală din culpă.\n\nUn bărbat de 36 de ani, care conducea o mașină pe strada Bucegi, ar fi surprins și accidentat un bărbat de 65 de ani care deplasa un scaun pentru persoane cu dizabilități, pe care se afla o femeie de 37 de ani. Ambii pietoni s-au angajat neregulamentar în traversarea străzii prin loc nepermis.\n\nAu fost transportați la spital pentru îngrijiri medicale, a tranmis IPJ Bacău. Conducătorul auto și victima au fost testați cu aparatul etilotest, iar rezultatul a fost negativ. S-a întocmit dosar pentru vătămare corporală din culpă.",
  "metadata": {
    "original_file": "Ziarul_De_Bacau_0050.html"
  }
}