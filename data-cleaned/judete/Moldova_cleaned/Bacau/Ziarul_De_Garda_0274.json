{
  "title": "VIDEO. Centura Bacaului va fi terminata inainte de termen",
  "content": "Centura Bacaului, aripa estica in regim de autostrada, ar putea fi gata chiar pana la finalul acestui an si va fi data in folosinta, cel mai probabil, din primavara anului 2021. Spedition UMB, detinuta de Dorin Umbrarescu, a reusit o mobilizare extrema, astfel incat lucrarile vor fi terminate cu aproape un an mai devreme decat termenul asumat prin contract. Intr-un video recent, Dorin Umbrarescu recunoaste meritele fostului prefect Valentin Ivancea, implicat in eliminarea piedicilor birocratice si legale, care au condus la inceperea lucrarilor fara probleme.\n\n„Ne-am intalnit acum un an jumatate. Asta e rodul muncii. Sustin Autostrada Bacau – Brasov, care este foarte necesara. Daca se intampla , faceti un grup de lucru iar si va apucati de organizat. Sa mai faceti lucruri bune, asa cum ati facut!”, i-a spus constructorul Dorin Umbrarescu lui Valentin Ivancea, fost prefect, candidat la presedintia Consiliului Judetean Bacau.",
  "metadata": {
    "original_file": "Ziarul_De_Garda_0274.html"
  }
}