{
  "title": "Un tânăr din Corbasca a ajuns la spital, în urma unei încăierări cu alți doi consăteni",
  "content": "Polițiștii Secției 5 Poliție Rurală Răcăciuni au fost sesizați, pe 05 decembrie, că un tânăr de 26 de ani, din comuna Corbasca, ar fi fost lovit de două persoane.\n\nDin primele verificări a reieșit faptul că, tânărul de 26 de ani, în timp ce se afla la domiciliu, în urma unui conflict spontan, ar fi fost lovit de 2 consăteni de 20, respectiv 29 de ani. În urma incidentului, cel în cauză a fost transportat la spital pentru îngrijiri medicale.\n\nDupă administrarea probatoriului, polițiștii au luat măsura reținerii pentru 24 de ore a celor în cauză și i-au introdus în arestul I.P.J. Bacău. Cercetările sunt continuate în cadrul unui dosar penal sub aspectul săvârșirii infracțiunii de lovire sau alte violenţe.",
  "metadata": {
    "original_file": "Ziarul_De_Bacau_0063.html"
  }
}