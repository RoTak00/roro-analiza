{
  "title": "Eveniment rutier la Agăş",
  "content": "La data de 10 iulie a.c., în jurul orei 08.00, poliţiştii au efectuat cercetări pentru a stabili împrejurările producerii unui eveniment rutier în urma căruia o persoană a necesitat îngrijiri medicale.\n\nDin primele verificări a rezultat că un bărbat de 71 ani, din comuna Agăş, în timp ce conducea un autoturism pe D.N. 12A, în interiorul localităţii Preluci, a surprins şi accidentat un tânăr de 16 ani, din comuna Agăş, care conducea o bicicletă în faţa sa, a schimbat direcţia de deplasare spre stânga pentru a intra în curtea unui imobil, fără a se asigura şi semnaliza corespunzător această manevră.\n\nÎn urma impactului a rezultat vătămarea corporală a biciclistului care a fost transportat la Spitalul orăşenesc Comăneşti unde a rămas internat şi urmează a i se recolta mostre biologice de sânge pentru stabilirea alcoolemiei.\n\nConducătorul auto a fost testat cu aparatul etilotest rezultatul fiind de 0,00 mg/l alcool pur în aerul expirat şi i s-au recoltat mostre biologice de sânge în vederea stabilirii cu exactitate a alcoolemiei.\n\nÎn cauză poliţiştii au întocmit dosar penal sub aspectul săvârşirii infracţiunii de vătămare corporală din culpă.",
  "metadata": {
    "original_file": "Observator_0127.html"
  }
}