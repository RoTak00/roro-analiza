{
  "title": "Tamponare pe fondul consumului de alcool",
  "content": "La data de 15 ianuarie a.c, în jurul orei 18.00, poliţiştii rutieri au fost sesizaţi cu privire la producerea unui eveniment rutier soldat cu pagube materiale.\n\nDin cercetări a rezultat că, un bărbat de 40 de ani, din comuna Letea-Veche, în timp ce conducea un autoturism pe strada Garofiţei din Bacău, nu a acordat prioritate unui autoturism condus regulamentar de un bărbat de 32 de ani, din localitate.\n\nDin impact, autoturismul condus regulamentar a fost proiectat în alte trei autoturisme parcate, rezultând pagube materiale.\n\nAmbii conducători de vehicule au fost testaţi cu aparatul etilotest care a indicat valoarea de 0,00 mg/l alcool pur în aerul expirat, în cazul conducătorului auto de 40 de ani și 0,81 mg/l alcool pur în aerul expirat în cazul bărbatului de 32 de ani, ulterior, acestuia fiindu-i recoltate mostre biologice de sânge în vederea stabilirii alcoolemiei.\n\nÎn cauză s-a întocmit dosar penal sub aspectul săvârşirii infracţiunii de conducere a unui vehicul sub influenţa alcoolului sau a altor substanţe, iar conducătorul auto de 40 de ani a fost sancţionat contravenţional pentru neacordarea priorităţii de trecere.",
  "metadata": {
    "original_file": "Observator_0259.html"
  }
}