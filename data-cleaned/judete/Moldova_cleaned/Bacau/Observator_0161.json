{
  "title": "Doi tineri reţinuţi de poliţişti pentru lovire sau alte violenţe şi violare de domiciliu",
  "content": "Poliţiştii au identificat şi reţinut doi tineri care în noaptea de 08/09 mai a.c. ar fi pătruns fără drept în locuinţa unui bărbat de 41 de ani, pe care l-ar fi agresat.\n\nLa data de 09 mai a.c, poliţişti din cadrul Secţiei 2 Poliţie Bacău au depistat şi identificat doi tineri de 17 şi 27 de ani, din localitate, bănuiţi de comiterea infracţiunilor de violare de domiciliu şi lovirea sau alte violenţe.\n\nÎn urma activităţilor de cercetare şi investigare efectuate s-a stabilit că tinerii ar fi pătruns fără drept în locuinţa unui bărbat de 41 de ani, din Bacău, pe care l-ar fi agresat, pe fondul unui conflict mai vechi.\n\nTinerii au fost reţinuţi de poliţişti pentru o perioadă de 24 de ore şi urmează a fi prezentaţi unităţii de Parchet.",
  "metadata": {
    "original_file": "Observator_0161.html"
  }
}