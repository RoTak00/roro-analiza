{
  "title": "Adolescenți de 17 ani, reținuți după ce au dat două spargeri într-un magazin din Buhuși",
  "content": "Doi tineri, ambii de 17 ani, din localitățile Blăgești și Racova, bănuiți de comiterea infracțiunilor de furt calificat și tentativă la furt calificat, au fost reținuți de polițiști.\n\nDin cercetări, a reieșit că, în noaptea de 28/29 iunie, persoane necunoscute ar fi pătruns în incinta unei societăți comerciale din orașul Buhuși, de unde ar fi sustras bunuri în valoare de aproximativ 23.000 de lei. De asemenea, în noaptea de 10/11 iulie, persoane necunoscute ar fi încercat din nou să sustragă bunuri din incinta societății comerciale.\n\nÎn urma activităților investigativ-operatiuve desfășurate, polițiștii au identificat doi tineri, ambii de 17 ani, din localitățile Blăgești și Racova, bănuiți de comiterea faptelor.\n\nDupă administrarea probatoriului, polițiștii au luat măsura reținerii celor în cauză pentru 24 de ore și i-au introdus în Arestul I.P.J. Bacău. Cercetările sunt continuate în cadrul unui dosar penal, sub aspectul săvârșirii infracțiunilor de furt calificat și tentativă la furt calificat.",
  "metadata": {
    "original_file": "Ziarul_De_Bacau_0204.html"
  }
}