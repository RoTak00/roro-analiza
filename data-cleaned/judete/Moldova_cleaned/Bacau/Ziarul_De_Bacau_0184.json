{
  "title": "FOTO - Tragedie pe E85! Accident grav în care a fost implicat un șofer din Bacău, aflat la volanul unui BMW. Un taximetrist din localitate a murit",
  "content": "Un accident grav a avut loc astăzi dimineață în Buzău, pe E85, în urmă căruia un bărbat și-a pierdut viața. Este vorba despre un șofer de taxi, care, din primele informații, a intrat pe contrasens într-un BMW cu numere de Bacău, la volanul căruia se afla un tânăr de 25 de ani.\n\n„Din primele date de la faţa locului, a reieşit că este vorba de o coliziune între trei autoturisme, două conduse pe direcţia Prahova către Buzău, de către doi şoferi buzoieni, de 50, respectiv 65 de ani, şi maşina care circula din sens opus, la volanul căreia se afla un conducător auto de 25 de ani, din Bacău. Accidentul s-a soldat cu decesul şoferului buzoian de 50 de ani şi cu rănirea conducătorului auto de 25 de ani, persoana rănită fiind preluată de ambulanţă şi transportată la spital pentru îngrijiri medicale”, informează IPJ.",
  "metadata": {
    "original_file": "Ziarul_De_Bacau_0184.html"
  }
}