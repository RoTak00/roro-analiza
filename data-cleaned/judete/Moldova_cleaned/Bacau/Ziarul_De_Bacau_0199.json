{
  "title": "Bărbat urmărit de autoritățile franceze pentru fraudă informatică, prins în municipiul Bacău",
  "content": "Un bărbat de 36 de ani, urmărit la nivel internațional, a fost prins de polițiștii Serviciului Investigații Criminale, în municipiul Bacău.\n\nPe numele bărbatului, autoritățile judiciare din Franța au emis un mandat european de arestare, acesta fiind cercetat pentru mai multe infracțiuni de acces fraudulos la un sistem de gestionare automată a datelor, tentativă de acces fraudulos la un sistem de gestionare automată a datelor, tentativă de înșelăciune realizată în bandă organizată și tentativă de înșelăciune, fapte săvârșite pe teritoriul acestui stat.\n\nCel în cauză a fost prezentat Parchetului de pe lângă Curtea de Apel Bacău care a dispus reținerea acestuia pentru 24 de ore. Bărbatul a fost introdus în Arestul I.P.J. Bacău, fiind demarate procedurile de \n\n predare către autoritățile franceze.",
  "metadata": {
    "original_file": "Ziarul_De_Bacau_0199.html"
  }
}