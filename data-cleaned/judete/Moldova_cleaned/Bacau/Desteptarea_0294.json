{
  "title": "Ziua Victoriei Revoluției Române și a Libertății, comemorată în Bacău",
  "content": "Garnizoana Bacău, cu sprijinul Primăriei Municipiului Bacău, a organizat, duminică, 22 decembrie, un ceremonial militar-religios solemn dedicat comemorării, la 35 de ani de la evenimente, eroilor martiri ai Revoluției române din decembrie 1989, la Monumentul din Cimitirul „Eternitatea” (Cimitirul Central) dedicat acestor eroi.\n\nManifestarea a fost organizată de „Ziua Victoriei Revoluției Române și a Libertății”, eveniment la care au participat și reprezentanți băcăuani ai Parlamentului European, ai autorităților locale și județene, reprezentanți ai asociațiilor revoluționarilor și ai Filialei Bacău a Asociației Naționale Cultul Eroilor.\n\nÎn Cimitirul „Eternitatea” sunt înmormântați eroii băcăuani Costel Marius Hasan (n. 1971), Gheorghe Nechita (n. 1960), Ion Ciprian Pintea (n. 1968) și Gheorghe Rusu (n. 1965), dar între eroi mai sunt și băcăuanii Mihai Brezoianu (n. 1969), Eugen Antal (n. 1969), Vasile Bânțu (n. 1956), Petrică Ladaru (n. 1960) și Vanea Valentin Timoșenco (n. 1962).\n\nLa deschiderea ceremonialului, Garda de onoare, formată din militari din Garnizoana Bacău și din polițiști și jandarmi, a dat onorul Președintei Consiliului Județean – Ionela-Cristina Breahnă-Pravăț și generalului de flotilă aeriană Ciprian Marin – Comandantul Garnizoanei Bacău.\n\nDupă intonarea Im nului de Stat al României, un sobor de preoți au oficiat o slujbă de pomenire la Monumentul Eroilor Revoluției.\n\nSemnificația evenimentelor din decembrie 1989 și importanța comemorării memoriei eroilor de atunci au fost subliniate în alocuțiunea ținută de Ionela-Cristina Breahnă-Pravăț.\n\nIar la finalul ceremonialului au fost depuse coroane de flori la Monumentul Eroilor Revoluției.",
  "metadata": {
    "original_file": "Desteptarea_0294.html"
  }
}