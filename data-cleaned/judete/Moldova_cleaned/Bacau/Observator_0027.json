{
  "title": "RPA în comerțul online - arta subtilă a automatizării",
  "content": "Comerțul online se dezvoltă continuu și aduce după sine noi provocări. În multe cazuri, comercianții online se lovesc de constrângerile soft-urilor învechite, iar platforma FamShop a pregătit o soluție complexă bazată pe tehnologia RPA, Robotic Process Automation.\n\nSoluția RPA devine o variantă cu mici implicații la nivelul fluxurilor de business, în comparație cu schimbarea programului de contabilitate ERP, care uneori dă peste cap întreaga organizare a companiei. Tehnologia RPA în comerțul electronic este potrivită companiilor mari care evită schimbările de tehnologie și infrastructură, afirmă Florin Măcău, CEO FamShop , soluție ecommerce locală.\n\nProcesarea manuală constrânge enorm capacitatea de muncă a angajaților și valorificarea timpului petrecut la birou. Procesele repetitive sunt destinate roboților software, întrucât aceștia pot fi programați să realizeze activitățile în timp record, fără erori.\n\nPlatforma FamShop a dezvoltat de la zero un modul bazat pe tehnologia RPA la cererea unui client din domeniul distribuției de băuturi carbogazoase pentru a reduce timpul alocat prelucrării documentelor financiare. La fel ca modulul de interacțiune vocală “Shop by voice”, modulul RPA este dezvoltat intern de echipa FamShop , fiind produse complet autohtone.\n\n“Experiența și pasiunea ne obligă să inovăm în comerțul electronic. Nu vrem sa ne oprim aici, avem în plan și alte tehnologii pe baza cărora să construim soluții”, declară Florin.",
  "metadata": {
    "original_file": "Observator_0027.html"
  }
}