{
  "title": "Tânăr din comuna Dealu-Morii, prins conducând beat și fără permis. Polițiștii l-au reținut pe loc",
  "content": "Polițiștii Secției 4 Poliție Rurală Podu Turcului au depistat în flagrant delict, un tânăr de 24 de ani, din comuna Dealu-Morii în timp ce conducea un autoturism fără a deține permis pentru nicio categorie de autovehicule.\n\nTânărul a fost testat cu aparatul etilotest, rezultatul fiind de 1,14 mg/l alcool pur în aerul expirat, ulterior fiindu-i recoltate mostre biologice de sânge în vederea stabilirii alcoolemiei.\n\nÎn urma administrării probatoriului, faţă de cel în cauză s-a dispus reținerea pentru 24 de ore. Acesta a fost escortat şi introdus în Centrul de Reţinere şi Arestare Preventivă al I.P.J Bacău.",
  "metadata": {
    "original_file": "Ziarul_De_Bacau_0046.html"
  }
}