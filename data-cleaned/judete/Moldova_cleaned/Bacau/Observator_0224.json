{
  "title": "Vești halucinante de la BNR: Euro se apropie de pragul incredibil de 4,7 lei",
  "content": "Banca Naţională a României (BNR) a anunţat luni un curs de referinţă de 4,6650 lei/euro, în creştere cu 0,01% faţă de nivelul atins vineri, în contextul în care şi alte monede din regiune s-au depreciat în raport cu euro.\n\nLuni, leul s-a depreciat în raport cu euro, în linie cu tendinţa regională. Alte monede din regiune, precum coroana cehă, forintul maghiar, dinarul sârbesc şi hryvna ucraineană s-au depreciat pe piaţa interbancară în raport cu euro.\n\nDolarul american, cotat indirect în piaţa românească prin raportare la paritatea euro/dolar, s-a apreciat de la 3,7833 lei la 3,7930 lei.\n\nCursul francului elveţian a scăzut de la 3,9860 lei la 3,9829 lei, anunță News.ro.",
  "metadata": {
    "original_file": "Observator_0224.html"
  }
}