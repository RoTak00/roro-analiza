{
  "title": "Firmă de taximetrie, amendată cu 40.000 de lei de polițiștii băcăuani. Vezi ce nereguli s-au descoperit",
  "content": "O firmă de taximetrie din Bacău, descoperită cu nereguli în urma unui control al polițiștilor, a fost amendată cu 40.000 de lei.\n\nPolițiștii Serviciului Județean de Poliție Transporturi Bacău au verificat legalitatea transportului alternativ în municipiu. În urma activităților desfășurate s-a constatat faptul că, la o societate comercială de \n\n profil, nu ar fi fost luate măsuri de dotare cu case de marcat electronice fiscale pentru 14 autoturisme care erau autorizate și desfășurau activitatea de transport alternativ de persoane în municipiul Bacău.\n\nFață de societatea în cauză s-a dispus sancționarea contravențională cu amendă în valoare de 40.000 de lei și măsura complementară de suspendare a activității de transport alternativ pentru 14 autoturisme deținute de societate.",
  "metadata": {
    "original_file": "Ziarul_De_Bacau_0116.html"
  }
}