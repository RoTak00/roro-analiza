{
  "title": "Interrail Pass – descoperă Europa cu trenul!",
  "content": "Pentru cei care doresc să călătorească în Europa cu trenul, la prețuri accesibile, CFR Călători pune în vânzare şi în acest an oferta de călătorie tip abonament – Interrail Pass .\n\nInterrail Pass se adresează tuturor categoriilor de călători: tineri, adulţi, copii, seniori şi reprezintă o variantă avantajoasă şi relaxantă de a explora diverse țări din Europa, la preţuri atractive. Copiii de până la 12 ani beneficiază de gratuitate (maximum doi copii însotiți de un adult), iar tinerii (vârsta până în 28 de ani), adulţii şi seniorii (vârsta peste 60 de ani) dispun, de asemenea, de tarife reduse.\n\nCălătorii pot opta pentru una din cele două variante ale Pass-ului Interrail :\n• Interrail Global Pass pentru călătoria în 33 de ţări europene,\n• Interrail One Country Pass pentru călătoria într-una din țările din Europa\n\nÎn plus, varianta Interrail Global Pass este valabilă şi pe parcursul ţării de rezidenţă, pentru o călătorie dus-întors. Pentru condițiile de utilizare Interrail Pass 2020 click aici .\n\nDetalii despre tarife și alte informații sunt disponibile pe www.cfrcalatori.ro la secțiunea Trafic Internațional / Interrail și pe http://www.interrail.eu/\n\nOferta Interrail Pass este vândută în birourile CFR Călători – staţii şi agenţii CFR Călători deschise traficului internaţional . Pentru informații despre circulația trenurilor internaţionale, călătorii pot solicita informaţii la telefon 021.314.5528 (trafic internațional Gara de Nord București).",
  "metadata": {
    "original_file": "Observator_0021.html"
  }
}