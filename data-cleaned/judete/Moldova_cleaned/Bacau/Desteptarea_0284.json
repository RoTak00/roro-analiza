{
  "title": "Cadouri pentru copiii nevoiași",
  "content": "În spiritul Crăciunului, polițiștii din cadrul Secției 7 Poliție Rurală Brusturoasa au fost mesagerii Moșului și au organizat și îndeplinit o misiune caritabilă în comunele Palanca și Brusturoasa.\n\nÎn schimbul darurilor oferite, polițiștii au fost răsplătiți cu zâmbete, priviri emoționate și licăriri de speranță în ochii copilașilor.\n\nPentru câteva familii din comuna Sascut, Moș Crăciun a venit cu ajutorul polițiștilor.\n\nCu chipurile luminate de bucurie, cei mici au primit darururile oferite de polițiști.\n\nCopiii s-au bucurat de pachetele de alimente și multe dulciuri.\n\nPrimirea călduroasă și zâmbetele copiilor i-au încredințat pe oamenii legii că, prin gestul lor, au reușit să aducă în casele lor un strop din magia Crăciunului.",
  "metadata": {
    "original_file": "Desteptarea_0284.html"
  }
}