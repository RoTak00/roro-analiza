{
  "title": "Doi minori cercetaţi de poliţişti pentru furt",
  "content": "Poliţiştii din Târgu Ocna au identificat doi tineri, de 13 şi 17 ani, ambii din localitate, bănuiţi de comiterea unei infracţiuni de furt.\n\nÎn urma activităţilor specifice de cercetare şi investigare efectuate, poliţiştii au stabilit că cei doi ar fi sustras ţevi de cupru de la sediul unei societăţi comerciale de pe raza localităţii.\n\nPrejudiciul a fost recuperat de poliţişti în totalitate şi predat societăţii comerciale.\n\nPoliţiştii îi cercetează pe cei doi tineri pentru comiterea infracţiunii de furt calificat.",
  "metadata": {
    "original_file": "Observator_0264.html"
  }
}