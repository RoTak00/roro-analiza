{
  "title": "Bărbat din Ardeoani, prins rupt de beat la volan. Polițiștii l-au reținut",
  "content": "Un bărbat de 53 de ani, din comuna Ardeoani, a fost reținut de polițiști, după ce a fost prins conducând rupt de beat, pe DN 2G.\n\nLa testarea cu aparatul etilotest a rezultat o alcoolemie de 1,40 mg/l alcool pur în aerul expirat, acesta fiind condus la spital unde i-au fost prelevate mostre biologice de sânge în vederea stabilirii alcoolemiei.\n\nDupă administrarea probatoriului, polițiștii au luat măsura reținerii celui în cauză pentru 24 de ore și l-au introdus în Arestul I.P.J. Bacău. Cercetările sunt continuate.",
  "metadata": {
    "original_file": "Ziarul_De_Bacau_0137.html"
  }
}