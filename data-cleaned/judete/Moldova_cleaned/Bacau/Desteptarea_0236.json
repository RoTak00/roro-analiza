{
  "title": "Bacău: Taxele locale nu se încasează pâna pe 8 ianuarie; gunoiul nu se va ridica în prima zi a anului",
  "content": "Primăria Municipiului Bacău informează cetățenii că, până la data de 8 ianuarie 2025, nu vor avea loc activități cu publicul la ghișeele Direcției de Taxe și Impozite Locale. Totodată, în această perioadă, nu vor fi posibile încasările fizice sau electronice prin platforma ghiseul.ro , aparatele de plată sau oficiile poștale.\n\nAceastă pauză temporară este necesară pentru desfășurarea operațiunilor de închidere a bazei de date pentru anul 2024, implementarea sistemului de plată aferent anului 2025, precum și pentru testări și lucrări de mentenanță. Pentru amenzile cu termen scadent între 25 decembrie 2024 și 8 ianuarie 2025, achitarea acestora va fi posibilă începând cu data de 9 ianuarie 2025.\n\nDe asemenea, S.C. SOMA S.R.L. informează locuitorii municipiului că, în contextul sărbătorilor de iarnă, activitatea de colectare a deșeurilor nu se va desfășura în data de 1 ianuarie 2025, cu ocazia Anului Nou.\n• Colectarea deșeurilor din platformele publice va fi reluată în data de 2 ianuarie 2025.\n• Colectarea deșeurilor de la locuințele individuale (abonați) va fi reluată începând cu data de 8 ianuarie 2025.",
  "metadata": {
    "original_file": "Desteptarea_0236.html"
  }
}