{
  "title": "Semnificatiile zilei de 15 martie",
  "content": "Astazi este Ziua Mondiala a Drepturilor Consumatorilor, instituita in 1983, de catre miscarea consumatorilor “Consumers International”. In prezent, miscarea este reprezentata la nivel mondial de peste 240 de organizatii membre din 120 de tari, al carei scop este de a ajuta la protejarea consumatorilor de pretutindeni.\n\nData aleasa aminteste de mesajul presedintelui american J.F. Kennedy, care rosteste in 1962, catre Congresul American, un mesaj in care sustinea, pentru prima dataă, existenta a patru drepturi fundamentale ale consumatorilor: dreptul la securitate, dreptul la informare, dreptul de a fi ascultat si dreptul de a alege produse si servicii. Astfel este marcat momentul nasterii miscarii mondiale a consumatorilor. In România, acte normative care sa reglementeze acest domeniu apar abia dupa 1990, iar Oficiul pentru Protectia Consumatorilor apare in 1992.\n\nIn 1892 este patentata prima scara rulanta din lume de catre Jesse W. Reno, inNew York.\n\nIn 1974 este efectuat primul zbor cu un deltaplan românesc, AK-22, de catre Arpad Kiss, pilot planorist.\n\nIn 1991 este infiintata Fundatia Europeana “Nicolae Titulescu” cu scopul de a onora memoria marelui diplomat român si de a stimula si intretine interesul pentru viata si activitatea diplomatica a lui Nicolae Titulescu.\n\nIn 2004 oamenii de stiinta raporteaza descoperirea Sednei, cel mai distant obiect din sistemul solar observat pana acum.\n\nIn 1830 se naste Paul Heyse, scriitor german, laureat al Premiului Nobel pentru Literatura in 1910; in 1831, Pantazi Ghica – prozator, dramaturg si publicist român; in 1915, Nicolae Botnariuc – zoolog si biolog român, iar in 1964, Ion Mihalache – pictor român.",
  "metadata": {
    "original_file": "Observator_0229.html"
  }
}