{
  "title": "O nouă tragedie pe E85! Un mort și mai mulți răniți, în urma unui accident în apropiere de Adjud",
  "content": "Un teribil accident a avut loc, în această dimineață (în jurul orei 10.00), pe DN2-E85, apropriere de localitatea Adjud. În impact au fost implicate un autoturism și o ambulanță privată din București.\n\nÎn urma accidentului, a murit pasagerul din dreapta din autoturism, a fost rănit grav pasagerul stânga spate din autoturism, iar alte trei persoane (dintre care două cadre medicale din ambulanța privată și una din autoturism – conducătorul auto al acestuia) au fost rănite ușor, potrivit paginii de Facebook „Fii informat Umbrărești” .\n\nPotrivit IPJ Vrancea, accidentul s-a produs pe fondul neadaptării vitezei la condițiile de drum, derapare și pătrunderea pe contrasens.\n\nCentrul Infotrafic transmite că traficul rutier este restricționat pe sensul de mers spre Focșani, circulându-se alternativ, pe celălalt fir. Se estimează reluarea normală a circulației după ora 11.00.",
  "metadata": {
    "original_file": "Ziarul_De_Bacau_0037.html"
  }
}