{
  "title": "Gala Premiilor Muzicale Radio România 2018",
  "content": "Gala Premiilor Muzicale Radio România, aflată la cea de-a XVI-a ediţie, va avea loc pe 16 aprilie, de la ora 19.00, la Sala Radio, iar spectacolul va fi transmis în direct de Radio România Actualităţi şi Radio România Internaţional, scrie NEWS.RO.\n\nCa în fiecare an, radioul public celebrează performanţa în muzica românească pop, pop-dance, folk şi pop-rock în cadrul unui concert-spectacol la Sala Radio, informează Radio România.\n\nSpectacolul va fi transmis în direct de Radio România Actualităţi şi Radio România Internaţional, iar înregistrarea acestuia va fi difuzată de coproducătorul concertului, Televiziunea Română.\n\nBiletele sunt disponibile pe site-ul bilete.ro, în oficiile Poştei Române, în magazinele Inmedio semnalizate bilete.ro şi la Casa de bilete a Sălii Radio.\n\nNominalizările pe genuri şi categorii la Gala Premiilor Muzicale Radio România 2018 vor fi anunţate curând.",
  "metadata": {
    "original_file": "Observator_0230.html"
  }
}