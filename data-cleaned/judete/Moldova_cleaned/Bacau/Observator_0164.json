{
  "title": "A prezentat polițiștilor un certificat de inspecţie tehnică periodică fals",
  "content": "La data de 09 mai a.c., pe strada Tineretului din Oneşti, polițiștii rutieri au oprit în trafic un autoturism înmatriculat în Bulgaria, la volanul căruia se afla un tânăr de 27 de ani din comuna Pârgăreşti.\n\nConducătorul auto a prezentat polițiștilor un certificat de inspecţie tehnică periodică despre care s-a stabilit din verificări că este fals.\n\nDe asemenea, poliţiştii au stabilit că bărbatul în cauză nu posedă poliţă de asigurare obligatorie valabilă pentru autoturismul condus.\n\nPolițiștii au întocmit dosar penal sub aspectul săvârșirii infracțiunilor de conducere a unui vehicul neînmatriculat, uz de fals şi fals material în înscrisuri oficiale.",
  "metadata": {
    "original_file": "Observator_0164.html"
  }
}