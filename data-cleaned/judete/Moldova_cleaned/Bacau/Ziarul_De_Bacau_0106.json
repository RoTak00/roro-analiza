{
  "title": "Accident în Târgu Ocna, provocat de un șofer beat criță",
  "content": "Un șofer beat clampă a provocat un accident soldat doar cu pagube materiale, pe o stradă din stațiunea Târgu Ocna.\n\nPoliția Stațiunii Târgu-Ocna a fost sesizată de către o femeie de 55 de ani despre faptul că, în timp ce se afla în autoturismul proprietate personală pe strada Negru Vodă din localitate, a fost acroșată de un autoturism care avea direcția de deplasare Comănești-Onești, producându-se pagube materiale.\n\nPolițiștii deplasați la fața locului au identificat la volanul autoturismului un bărbat de 57 de ani, care emana halenă alcoolică. Conducătorul auto a fost testat cu aparatul etilotest, rezultatul fiind de 1,83 mg/l \n\n alcool pur în aerul expirat.\n\nCel în cauză a fost condus la spital unde i s-au prelevat mostre de sânge, acesta refuzând-o pe ea de-a doua, în vederea stabilirii alcoolemiei. Cercetările continuă.",
  "metadata": {
    "original_file": "Ziarul_De_Bacau_0106.html"
  }
}