{
  "title": "Unde se pot arunca GRATUIT deșeurile din construcții, mobilă veche și electrocasnice stricate?",
  "content": "Dacă aveți deșeuri voluminoase și nu știți unde să le duceți, soluția vine chiar de la primarul Lucian Daniel Stanciu Viziteu, care a anunțat că acestea pot fi depozitate gratuit la Centrul de Aport Voluntar (CAV) .\n\nSituat pe strada Chimiei nr. 2 , lângă fosta groapă de gunoi, acest centru este locul unde puteți lăsa GRATUIT materiale din demolări, mobilier vechi, electrocasnice stricate și multe altele.\n\nCe tipuri de deșeuri sunt acceptate la CAV?\n\nOrice persoană cu domiciliul în municipiul Bacău poate depune aici: \n\n ✅ Resturi din construcții și demolări (în limita a 300 kg/an ); \n\n ✅ Mobilier vechi și lemn ; \n\n ✅ Electrocasnice defecte (frigidere, televizoare, mașini de spălat etc.); \n\n ✅ Uleiuri uzate, baterii, lămpi și alte echipamente electronice defecte .\n\nPentru a putea depune deșeurile, trebuie doar să vă prezentați la centru cu buletinul care atestă domiciliul în Bacău .\n\nDepozitarea necorespunzătoare a deșeurilor pe domeniul public poate atrage amenzi de mii de lei . De ce să riscați, când aveți o soluție legală și gratuită?\n\nO inițiativă menită să facă orașul mai curat și să îi ajute pe băcăuani să scape de deșeurile voluminoase în mod responsabil!",
  "metadata": {
    "original_file": "Desteptarea_0000.html"
  }
}