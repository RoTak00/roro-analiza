{
  "title": "Pascal Junior și Minelli încep anul 2020 cu Done, o piesă ca un film de aventură",
  "content": "Vocea artistei Minelli capătă valențe noi pe piesa Done, compusă împreună cu Pascal Junior. Un sound nou, o linie melodică ritmată și un instrumental care duce cu gândul la un film de aventură – toate acestea sunt elementele care fac din Done o melodie de ascultat pe repeat.\n\nMuzica a fost compusă de Minelli și Pascal Junior, textul de Minelli, iar producția a fost realizată de Pascal Junior. „Când exista un vibe bun, cum a fost când m-am văzut cu Pascal la studio, piesa iese repede și colaborarea e super fresh”, a spus Minelli.\n\nPascal Junior este un DJ și un producător cu background muzical în UK, care aduce mereu ceva nou, un sound unic în muzica pe care o compune și pe care o produce. „Am încercat o abordare diferită, astfel încât piesa să se potrivească oricărui playlist, oricărui mood sau oricărui vibe, iar Minelli a înțeles perfect direcția în care voiam sa merg”, a povestit Pascal Junior.\n\nMinelli a depășit numeroase recorduri cu piesa Mariola, devenind Shazam România #1, weekly radio chart #2, TV chart #2 și a fost auzită de nenumărate ori la cele mai mari radiouri din țară. Melodia a intrat în topul Shazam România încă din prima săptămâna de lansare, ajungând direct pe poziția a cincea. Mai mult, Mariola este unul dintre hit-urile cele mai cerute în cluburile românești, fiind promovată și internațional, prin Sony Germany. Piesa a avut succes în UK, Franța, Bulgara, Cehia, Rusia.\n\nCei doi se află la prima colaboare muzicală. Pascal Junior a obținut recunoașterea internațională prin piesele sale, fiind extrem de apreciat în țări precum Germania, S.U.A, Anglia, Olanda, Australia și Turcia.",
  "metadata": {
    "original_file": "Observator_0018.html"
  }
}