{
  "title": "Institutia Prefectului solicita extinderea programului ”masa calda” pentru scolile din Ghimes, Asau, Solont, Lipova si Colonesti",
  "content": "Institutia Prefectului, dupa o analiza de fond, realizata împreuna cu Inspectoratul Scolar Judetean Bacau, a transmis un memoriu ministrului Educatiei, Sorin Cîmpeanu, solicitând extinderea programului national „Masa calda în scoli” la urmatoarele unitati educationale din judetul Bacau: Scoala Gimnaziala ”Dani Gergely” Ghimes, Scoala Gimnaziala Asau, Scoala Gimnaziala Solont, Scoala Gimnaziala Lipova, Scoala Gimnaziala „Smaranda Apostolescu” Colonesti.\n\nTotodata, potrivit deciziei Ministerului Educatiei, tariful pentru meniul unui elev va creste la 15 lei, de la 10 lei.\n\n”Printre criteriile pe care le-am avut în vedere la fundamentarea memoriului se numara situatia familiala a copiilor (aflati în îngrijirea unui singur parinte sau în îngrijirea rudelor); comunitatile cu grad mare de vulnerabilitate si excluziune sociala; copii care fac parte din medii sociale atinse de saracie galopanta sau sunt subiectii unor abuzuri parentale etc. Populatia scolara din cele 5 unitati educationale propuse catre minister numara 1900 de elevi, din care aproape 450 prescolari. În contextul în care ministrul Cîmpeanu a anuntat, la mijlocul lunii iunie, extinderea programului „Masa calda” la 300 de scoli la nivel national, am fructifica o buna oportunitate pentru a oferi sanse echitabile elevilor din judetul Bacau care, în ciuda dificultatilor de zi cu zi, sunt hotarâti sa faca scoala si sa-si urmeze destinul.”, a precizat prefectul Lucian Gabriel Bogdanel.",
  "metadata": {
    "original_file": "Ziarul_De_Garda_0046.html"
  }
}