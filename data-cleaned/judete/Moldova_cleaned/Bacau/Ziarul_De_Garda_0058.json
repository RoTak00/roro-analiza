{
  "title": "63 de mii de bacauani nevoiasi vor primi pachete de alimente prin POAD",
  "content": "Peste 63.000 de bacauani primesc ajutoare alimentare prin Programul Operational Ajutorarea Persoanelor Defavorizate (POAD) Implementarea POAD în judetul Bacau se realizeaza cu suportul grupului de lucru constituit prin Ordinul Prefectului din 22 martie 2022.\n\n”La acest moment, peste 63.000 de pachete alimentare au fost livrate catre cele 93 de unitati administrativ-teritoriale beneficiare, fiind emise ordinele de începere a distribuirii pachetelor pentru toate localitatile. Pachetele alimentare achizitionate prin POAD contin: faina de grâu (5 kg), malai (4 kg), paste fainoase, ulei (4 litri), zahar (2 kg), orez (4 kg), precum si conserve de vita, porc, gem sau compot de fructe. Eliberarea pachetelor catre persoanele beneficiare se face în baza actului de identitate valabil si a semnaturii ce confirma primirea ajutoarelor”, a precizat prefectul Lucian-Gabriel Bogdanel.\n\nPotrivit OUG nr. 84/2020 persoanele care beneficiaza de pachetele distribuite prin POAD sunt: membrii familiilor si persoanele singure carora le este stabilit, prin dispozitie de primar, dreptul la venit minim garantat; membrii familiilor beneficiare de alocatie pentru sustinerea familiei; persoanele/familiile aflate temporar în situatii critice de viata, respectiv victime ale calamitatilor, persoane dependente etc.",
  "metadata": {
    "original_file": "Ziarul_De_Garda_0058.html"
  }
}