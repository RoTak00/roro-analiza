{
  "title": "Poluare pe Siret. Viceprimarul din Buhoci, acuzat ca a dispus aruncarea unor deseuri in rau!",
  "content": "Consilierul judetean Adrian Nistor îl acuza pe viceprimarul Vasile Ilies, de la Buhoci, ca încalca legea din prima zi de munca! Acesta a fost ales consilier local pe lista Partidului Alternativa Dreapta si a fost recent investit ca viceprimar. \n\n ”Tone de gunoaie au fost aruncate ieri la Buhoci în Siret, prin decizia fostului consilier local Vasile Ilies, de la Partidul Alternativa Dreapta, ajuns viceprimar dintr-o eroare a primarului liberal Cristian Istoc. Stim ca lui Vasile Ilies îi place sa se plimbe în Franta. Oare asa face si acolo? Arunca gunoaiele pe unde apuca?! Îl întreb de ce ne sfideaza pe toti? Din cauza lui Siretul este mai bogat cu cateva tone de deseuri. \n\n Dupa cum se vede din fotografii, mizeria a fost aruncata în rau cu utilajul Primariei Buhoci. Daca cei de la Garda de Mediu vor da amenzi, acestea ar trebui sa-i fie trimise direct lui Vasile Ilies, acasa, sa nu fie platite din banii oamenilor de buna credinta din Buhoci! \n\n O amenda usturatoare îl va face sa renunte, poate, la o excursie la Paris, dar va învata sa respecte si legislatia din Romania!”, a precizat consilierul judetean Adrian Nistor.",
  "metadata": {
    "original_file": "Ziarul_De_Garda_0112.html"
  }
}