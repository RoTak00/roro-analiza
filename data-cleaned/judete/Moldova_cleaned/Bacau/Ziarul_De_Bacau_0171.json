{
  "title": "Accident cu victimă pe E85, la Dumbrava. Traficul este restricționat",
  "content": "Un accident rutier cu victimă s-a petrecut, marți dimineață, pe DN2 – E85, în localitatea Dumbrava, județul Bacău. În evenimentul rutier au fost implicate un TIR și o autoutilitară.\n\n“Două persoane implicate în accident, una dintre persoane va fi transportată către UPU Bacău”, a transmis Ema Tereș, purtător de cuvânt ISU Bacău, pentru bacau.net .\n\n„Pe DN 2 Roman-Bacău, în localitatea Dumbrava, județul Bacău, traficul rutier se desfășoară pe un singur fir, alternativ, prin dirijarea polițiștilor, în urma unei coliziuni în care au fost implicate o autoutilitară și un autotren, acesta din urmă răsturnându-se pe partea carosabilă”, informează Centrul Infotrafic al Poliției Române.\n\nTraficul rutier în zonă se desfășoară alternativ pe un sens, dirijat de către polițiști.",
  "metadata": {
    "original_file": "Ziarul_De_Bacau_0171.html"
  }
}