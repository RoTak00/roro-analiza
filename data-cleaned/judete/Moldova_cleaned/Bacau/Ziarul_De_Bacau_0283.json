{
  "title": "Un cal subnutrit a fost plasat în adăpost, în urma unui control al polițiștilor în târgul din Livezi",
  "content": "Duminică, 07 aprilie, polițiștii Biroului pentru Protecţia Animalelor, împreună cu cei din cadrul Secţiei 3 Poliţie Rurală Oneşti, au efectuat verificări în târgul săptămânal în comuna Livezi, pentru a se asigura că prevederile privind protecția animalelor și normele sanitar veterinare şi pentru siguranţa alimentelor sunt respectate. În urma neregulilor constatate, au fost aplicate 12 sancțiuni contravenționale.\n\n„În cadrul târgului a fost identificat un exemplar cabalin, deţinut de un bărbat din comuna Livezi, animal ce prezenta o stare proastă de întreţinere, semne de malnutriţie şi leziuni provocate de harnaşamente”, au precizat polițiștii.\n\nÎn cauză s-a emis ordin de plasare a animalului în adăpost pentru o perioadă de 45 zile, animalul fiind ridicat şi plasat în adăpost.",
  "metadata": {
    "original_file": "Ziarul_De_Bacau_0283.html"
  }
}