{
  "title": "DRDP Iași anunță două săptămâni de trafic restricționat la intrarea în comuna Nicolae Bălcescu, pentru lucrări de reparație",
  "content": "Direcția Regională de Drumuri și Poduri Iași anunță că traficul la intrarea în comuna Nicolae Bălcescu, din județul Bacău, este restricționat pentru lucrări de de reparații și înlocuire a dispozitivelor de acoperire a rosturilor de dilatație la podul de pe DN 2.\n\n„Lucrările fac parte dintr-un program regional derulat la nivelul DRDP Iași și sunt programate pe durata a două săptămâni, traficul auto desfășurându-se pe un sens, alternativ, dirijat prin semafoare. Cu acest prilej, facem apel la înțelegere din partea conducătorilor auto pentru disconfortul temporar creat, în scopul asigurării siguranței circulației pe podurile din zona Moldovei. Circulați cu atenție și cu respectarea semnalizării instituite în zonele de lucrări!”, transmite DRPD Iași.",
  "metadata": {
    "original_file": "Ziarul_De_Bacau_0163.html"
  }
}