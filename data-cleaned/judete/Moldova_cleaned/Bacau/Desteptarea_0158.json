{
  "title": "Tragedie la Liceul „Ion Borcea” din Buhuși: un elev de clasa a IX-a a decedat în pauză",
  "content": "O tragedie a zguduit, ieri, comunitatea din Buhuși, după ce un elev de clasa a IX-a de la Liceul „Ion Borcea” s-a prăbușit subit în timpul unei pauze și, în ciuda intervenției medicale, a fost declarat decedat.\n\nIncidentul a avut loc în jurul prânzului, când colegii și profesorii au fost martorii unui moment dramatic. Elevul, cunoscut ca fiind un tânăr liniștit și apreciat de colegi, s-a prăbușit în curtea școlii.\n\nMartorii au alertat imediat autoritățile, iar un echipaj al ambulanței a sosit rapid la fața locului. Medicii au încercat manevre de resuscitare timp de mai multe minute, dar, din păcate, nu s-a mai putut face nimic pentru a-i salva viața.\n\nCauzele decesului sunt, momentan, necunoscute, iar autoritățile au demarat o anchetă pentru a stabili circumstanțele exacte ale tragediei. Potrivit unor surse neoficiale, biatul ar fi avut probleme medicale, iar o autopsie urmează să fie efectuată pentru a determina ce anume a dus la decesul prematur al tânărului.\n\nCercetările în acest caz continuă, iar autoritățile promit că vor face lumină asupra circumstanțelor care au dus la acest eveniment cumplit.",
  "metadata": {
    "original_file": "Desteptarea_0158.html"
  }
}