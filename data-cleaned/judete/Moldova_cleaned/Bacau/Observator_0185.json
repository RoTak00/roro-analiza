{
  "title": "Sancţionat de poliţişti pentru transport de persoane fără licenţă",
  "content": "La data de 17 aprilie a.c., polițiști din cadrul Biroului Rutier Oneşti au depistat un bărbat de 57 de ani, din Târgu Ocna, în timp ce conducea un autovehicul pe strada Avântului din localitate.\n\nDin verificări s-a stabilit că bărbatul în cauză transporta persoane în regim taxi, pe ruta Oneşti- Bacău, fără a deţine documente legale de transport public de persoane.\n\nCel în cauză a fost sancţionat contravenţional şi i-au fost reţinute plăcuţele cu numărul de înmatriculare şi certificatul de înmatriculare pentru o perioadă de şase luni.",
  "metadata": {
    "original_file": "Observator_0185.html"
  }
}