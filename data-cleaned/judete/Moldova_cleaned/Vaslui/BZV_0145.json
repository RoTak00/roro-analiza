{
  "title": "Accident pe DJ 244D, între Huși și Bobești: Coliziune între două autoturisme, un pasager rănit ușor - FOTO",
  "content": "În această după-amiază, un accident rutier s-a produs pe Drumul Județean 244D, între municipiul Huși și localitatea Bobești, dinspre Bunesti-Averești. Impactul a avut loc între două autoturisme, un Nissan și un Logan, în urma unei manevre riscante realizate de șoferul Loganului.\n\nPotrivit primelor informații, autoturismul marca Logan a încercat să taie o curbă și a intrat cu partea din spate pe contrasens, moment în care a fost acroșat lateral de Nissan. În urma coliziunii, unul dintre pasagerii din Logan a suferit răni ușoare și a fost transportat la Spitalul Municipal „Dimitrie Castroian” pentru investigații medicale și tratament.\n\nLa locul accidentului s-au deplasat echipaje ale Poliției Rutiere, care au început cercetările pentru a stabili cu exactitate circumstanțele în care s-a produs evenimentul. Ancheta continuă, iar polițiștii urmează să stabilească cine se face vinovat de producerea accidentului și dacă s-au respectat regulile de circulație în acest caz.\n\nTraficul în zonă a fost temporar îngreunat, însă situația s-a normalizat în scurt timp după intervenția autorităților",
  "metadata": {
    "original_file": "BZV_0145.html"
  }
}