{
  "title": "Cetățean român depistat în trafic conducând un ansamblu rutier, fără drept",
  "content": "Poliţiştii de frontieră din cadrul Serviciului Teritorial al Poliției de Frontieră Vaslui efectuează cercetări în privinţa unui cetățean român care a fost depistat conducând un ansamblu rutier, deşi permisul de conducere valabil deţinut nu îi dădea acest drept.\n\nÎn data de 08 ianuarie a.c, în jurul orei 16.30, pe timpul desfăşurării unei misiuni specifice de supraveghere şi control în zona de competenţă, un echipaj al poliţiei de frontieră din cadrul Serviciului Teritorial al Poliției de Frontieră Vaslui -ITPF Iași a oprit pentru control, pe raza localității de frontieră Drânceni, un ansamblu rutier format dintr-un autocar și o remorcă, condus de un cetățean român, în vârstă de 38 de ani.\n\nLa controlul de frontieră, în urma verificărilor specifice efectuate, colegii noştri au constatat că bărbatul nu deţine permis de conducere valabil pentru categoriile „D” și „E”, necesare pentru a putea conduce ansamblul în cauză.\n\nPoliţiştii de frontieră efectuează cercetări în cauză sub aspectul săvârşirii infracţiunii de conducerea pe drumurile publice a unui vehicul de către o persoană al cărei permis de conducere este necorespunzător categoriei sau subcategoriei din care face parte vehiculul respectiv, la finalizare urmând a fi dispuse măsurile legale care se impun.",
  "metadata": {
    "original_file": "Est_News_0104.html"
  }
}