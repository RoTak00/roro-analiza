{
  "title": "Managerul Spitalului Municipal Huși, Bogdan Popa, implicat într-un incident rutier din cauza neacordării de prioritate - FOTO",
  "content": "În seara zilei de marți, 27 august, în municipiul Huși, zona rondului de la Poștă, a avut loc un eveniment rutier implicând două autoturisme. Un Mercedes, condus de Bogdan Popa, managerul Spitalului Municipal „Dimitrie Castroian” Huși, a acroșat un autoturism marca Logan.\n\nDin fericire, în urma incidentului nu s-au înregistrat victime, coliziunea soldându-se doar cu pagube materiale. La scurt timp după accident, mai multe cunoștințe ale managerului Popa au ajuns la fața locului, iar situația a fost rezolvată pe cale amiabilă, evitând astfel intervenția poliției.\n\nEste de menționat că, în cazul în care ar fi fost solicitată intervenția autorităților, managerul Popa risca să rămână fără permis de conducere.\n\nAcest incident subliniază importanța respectării regulilor de circulație și a responsabilității în trafic, mai ales pentru cei aflați în poziții de conducere, care trebuie să fie un exemplu pentru comunitate.",
  "metadata": {
    "original_file": "BZV_0282.html"
  }
}