{
  "title": "Licitație publică pentru servicii de ecarisare/neutralizare a cadavrelor animalelor din judeţul Vaslui",
  "content": "Consiliul Județean Vaslui a lansat licitația pentru depunerea ofertei de preț aferentă contractului de achiziție publică: „Servicii de ecarisare/neutralizare a cadavrelor animalelor ce fac obiectul ordinului de plasare în adăpost, de pe aria administrativ-teritorială a judeţului Vaslui”.\n\nSursa de finanţare a contractului care urmează sa fie atribuit este buget local, valoarea estimată fiind de 30.000 lei fără TVA.\n\n„Criteriul care va fi utilizat pentru atribuirea contractului de servicii: PREŢUL CEL MAI SCĂZUT, care se aplică ofertelor care respectă toate cerinţele impuse prin invitaţia de participare și caietul de sarcini” , se arată în anunț.\n\nOperatorii economici care depun oferta trebuie să dovedească o forma de înregistrare în condiţiile legii din țara de rezidență, să reiasă că operatorul economic este legal constituit, că nu se afla în niciuna dintre situaţiile de anulare a constituirii, precum și faptul că are capacitatea profesională de a realiza activitățile care fac obiectul contractului.\n\nTermenul limita pentru depunerea ofertei este data de 20 august 2024, ora 11.00.",
  "metadata": {
    "original_file": "Est_News_0775.html"
  }
}