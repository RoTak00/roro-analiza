{
  "title": "Concertul tradițional de colinde al Episcopiei Hușilor, pe 15 decembrie, în Catedrala Episcopală",
  "content": "Concertul tradițional de colinde al Episcopiei Hușilor, pe 15 decembrie, în Catedrala Episcopală\n\nDuminică, 15 decembrie 2024, începând cu ora 18.00, Episcopia Hușilor organizează, în prezenţa Preasfințitului Părinte Episcop Ignatie, concertul tradițional de colinde intitulat „Sus în poarta Cerului”. Evenimentul va avea loc în Catedrala Episcopală din Huși.\n\nVor participa Grupul psaltic „Sfânta Mare Muceniță Chiriachi” al Catedralei Episcopale din Huși, alături de copiii de la „Sfânta Chiriachi” junior, Corala „Fantasia” din Vaslui, și solista Tatiana Drăgan, iar intrarea este liberă!",
  "metadata": {
    "original_file": "Est_News_0214.html"
  }
}