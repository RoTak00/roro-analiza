{
  "title": "„Școala Altfel” la Consiliul Județean Vaslui!",
  "content": "În cadrul săptămânii „Școala Altfel”, la Consiliului Județean Vaslui au venit în vizită elevi de clasa a VI-a de la Școala „Mihai Eminescu” Vaslui. Aceștia au dorit să afle rolul Consiliului Județean în comunitate.\n\nPreședintele instituției, Ciprian-Ionuț Trifan, în rol de moderator, le-a prezentat elevilor principalele atribuții ale administrației publice județene, precizând faptul că dincolo de clădirea impunătoare se regăsesc proiecte de infrastructură rutieră, investiții în sănătate, educație, cultură, servicii de apă și canalizare, care au dus la modernizarea și dezvoltarea județului Vaslui.\n\nElevii Școlii „Mihai Eminescu” au vizitat inclusiv biroul președintelui, manifestându-și interesul pentru tot ce înseamnă modul de funcționare a Consiliului Județean Vaslui.",
  "metadata": {
    "original_file": "Est_News_0084.html"
  }
}