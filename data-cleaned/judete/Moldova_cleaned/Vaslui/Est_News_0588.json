{
  "title": "Muzeul Județean „Ștefan cel Mare” Vaslui: Expoziție outdoor „50 de ani în 50 de imagini”",
  "content": "Muzeul Județean „Ștefan cel Mare” Vaslui: Expoziție outdoor „50 de ani în 50 de imagini”\n\nMuzeul Județean „Ștefan cel Mare” Vaslui organizează joi, 19 septembrie 2024, la ora 11:45, pe esplanada instituției, vernisajul expoziției outdoor: „50 de ani în 50 de imagini”.\n\n„Expoziția surprinde prin fotografii evoluția Muzeului Județean „Ștefan cel Mare” de la începuturi și până în prezent. Este o incursiune vizuală impresionantă prin cinci decenii de evenimente, momente și evoluții semnificative. Fiecare imagine este o fereastră către o perioadă specifică, reflectând schimbările profunde prin care a trecut instituția muzeală” , precizează organizatorii.\n\nOrganizatorii acestei activități sunt: Prof. dr. Ramona Maria Mocanu, manager al Muzeului Județean „Ștefan cel Mare” Vaslui; Anca Iuliana Iordachi, muzeograf la Muzeul Județean „Ștefan cel Mare” Vaslui.",
  "metadata": {
    "original_file": "Est_News_0588.html"
  }
}