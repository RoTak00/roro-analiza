{
  "title": "Plata impozitelor locale pentru anul 2025 se va putea face după data de 13 ianuarie",
  "content": "Plata impozitelor locale pentru anul 2025 se va putea face după data de 13 ianuarie\n\nPlata taxelor și impozitelor locale pentru anul 2025 se va putea face după data de 13 ianuarie, dată până la care se va proceda la recalcularea și introducerea în sistemul de date a municipalității a noilor cuantumuri a taxelor și impozitelor locale, aferente anului 2025.\n\nPână atunci, în perioada 7 – 13 ianuarie 2025, activitatea de relații cu publicul a Serviciului Finanțe Publice Locale va fi suspendată, în vederea realizării operațiunilor informatice necesare efectuării operațiunilor informatice necesare închiderii/deschiderii noului an fiscal. Casieriile primăriei se vor redeschide pe 8 ianuarie 2025, însă se vor putea încasa doar taxe locale fără debit, inclusiv amenzi și taxe judiciare de timbru, urmând ca după 13 ianuarie 2025, să se poată încasa impozitele și taxele locale pentru anul 2025, se vor elibera certificate de înregistrare fiscală și se vor putea înregistra bunurile dobândite.\n\nPână la sfârșitul acestui an, casieriile Primăriei municipiului Vaslui vor funcționa după program normal, în zilele lucrătoare între orele 8 – 16, mai puțin în zilele de Crăciun, 25, 26 și 27 decembrie, când casieriile vor fi închise.\n\nImpozitele și taxele locale pe anul 2025 au fost indexate cu 10,4%. Pentru terenul agricol nelucrat timp de 2 ani consecutiv, impozitul pe teren se majorează cu 500%, începând cu al treilea an. Municipiul Vaslui este localitate de rangul II, inclusiv Rediu, Brodoc, Moara Greci, Gura Bustei, Viişoara şi Bahnari, care sunt localităţi componente ale municipiului reședință de județ.",
  "metadata": {
    "original_file": "Est_News_0138.html"
  }
}