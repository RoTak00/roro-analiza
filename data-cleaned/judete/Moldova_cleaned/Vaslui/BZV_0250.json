{
  "title": "O noua cisterna s-a rasturnat la iesirea din municipiul Husi catre Vama Albita - FOTO",
  "content": "Un accident rutier a avut loc astăzi pe Drumul European 581 (DN 24B), la ieșirea din municipiul Huși, în zona Recea catre Vama Albita. O autocisternă, condusă de un șofer cu cetățenie rusă și permis de conducere bulgar, s-a răsturnat în afara părții carosabile, după ce acesta nu a adaptat viteza într-o curbă deosebit de periculoasă.\n\nÎn urma incidentului, conducătorul auto, în vârstă de aproximativ 45 de ani, de naționalitate rusa, s-a autoevacuat și nu a suferit răni grave. Din primele informații furnizate de autorități, nu s-au observat scurgeri vizibile de la cisterna răsturnată, însă încărcătura acesteia nu este cunoscută în prezent.\n\nEchipajele de intervenție au sosit rapid la fața locului pentru a asigura zona și pentru a evalua situația. Autoritățile au început o anchetă pentru a stabili circumstanțele exacte ale accidentului, iar traficul în zonă a fost restricționat temporar pentru a permite intervenția echipelor de salvare.\n\nPoliția Rutieră recomandă prudență sporită șoferilor care tranzitează zona, în special în curbele periculoase unde au loc frecvent astfel de incidente.",
  "metadata": {
    "original_file": "BZV_0250.html"
  }
}