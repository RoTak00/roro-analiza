{
  "title": "Scandal în zona unui bar din municipiul Huși! Polițiștii au reținut doi bărbați",
  "content": "Scandal în zona unui bar din municipiul Huși! Polițiștii au reținut doi bărbați\n\nPoliţiştii Biroului Investigații Criminale, din cadrul Poliției Municipiului Huși, au reținut 2 bărbați, în vârstă de 23, respectiv 37 de ani, din municipiul Huși, județul Vaslui, bănuiți de săvârșirea infracțiunilor de tulburarea ordinii și liniștii publice și lovire sau alte violențe.\n\nPolițiștii Biroului Investigații Criminale Huși au probat activitatea infracțională a doi bărbați, în vârstă de 23 și 37 de ani, bănuiți că ar fi tulburat ordinea și liniștea publică și ar fi agresat un alt bărbat, în zona unui bar de pe strada General Teleman a municipiului Huși.\n\nÎn urma cercetărilor efectuate, polițiștii au stabilit că, la data de 6 septembrie 2024, ora 22.00, pe fondul consumului de alcool și al unui conflict spontan, bărbații cercetați ar fi tulburat ordinea și liniștea publică și ar fi agresat un bărbat, din comuna Țibana, județul Iași, lovindu-l cu pumnii și picioarele.\n\nLa data de 7 septembrie 2024, polițiștii Biroului Investigații Criminale Huși au luat față de bărbații cercetați măsura reținerii, pe o perioadă de 24 de ore. Ulterior, aceștia au fost prezentați Parchetului de pe lângă Judecătoria Huși, față de aceștia fiind luată măsura preventivă a controlului judiciar, pe o perioadă de 60 de zile.\n\nCercetările sunt continuate de către polițiștii Biroului Investigații Criminale Huși, sub supravegherea Parchetului de pe lângă Judecătoria Huși, în vederea stabilirii și probării întregii activității infracționale a tuturor persoanelor implicate.",
  "metadata": {
    "original_file": "Est_News_0639.html"
  }
}