{
  "title": "Percheziții domiciliare în județul Vaslui! Au fost descoperite săbii, alte arme albe, precum și un pistol de tip airsoft",
  "content": "Percheziții domiciliare în județul Vaslui! Au fost descoperite săbii, alte arme albe, precum și un pistol de tip airsoft\n\nÎn data de 19 decembrie, polițiștii Inspectoratului de Poliție Județean Vaslui, sub supravegherea Parchetului de pe lângă Judecătoria Bârlad, au efectuat 7 percheziții domiciliare, la adrese din județul Vaslui.\n\nPerchezițiile s-au desfășurat în cadrul unui dosar penal, privind săvârșirea infracțiunilor de instigare publică și nerespectarea armelor și munițiilor, întocmit ca urmare a unor conflicte izbucnite între mai multe persoane, care au avut loc în prima parte a lunii decembrie a.c., atât în Marea Britanie, cât și în spațiul public, prin intermediul rețelelor de socializare. Între timp, o parte dintre acestea au revenit în România.\n\nÎn urma perchezițiilor efectuate au fost descoperite mai multe corpuri tăietor-înțepătoare (săbii), alte arme albe, precum și un pistol de tip airsoft.\n\nÎn cauza penală în care au fost dispuse perchezițiile se efectuează cercetări, sub aspectul săvârșirii infracțiunilor de instigare publică și nerespectarea armelor și munițiilor.\n\nPerchezițiile au fost efectuate în localitățile Simila și Murgeni, acolo unde, pentru prevenirea escaladării conflictelor, au fost instituite și zone speciale de siguranță publică. Acțiunea s-a desfășurat cu sprijinul luptătorilor Serviciului pentru Acțiuni Speciale Vaslui.\n\nAncheta este în curs de desfășurare, polițiștii din cadrul Inspectoratului de Poliție Județean Vaslui urmând a efectua cercetări, în vederea stabilirii și probării întregii activități infracționale a persoanelor implicate.",
  "metadata": {
    "original_file": "Est_News_0152.html"
  }
}