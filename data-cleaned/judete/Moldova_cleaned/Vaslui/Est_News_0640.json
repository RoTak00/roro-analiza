{
  "title": "Căutată de autoritățile din Germania pentru furt, descoperită și reținută în PTF Albița",
  "content": "Căutată de autoritățile din Germania pentru furt, descoperită și reținută în PTF Albița\n\nPoliţiştii de frontieră din Punctul de Trecere a Frontierei Albiţa au depistat şi reţinut o femeie, cetățean al Republicii Moldova, căutată de autorităţile din Germania.\n\nÎn ziua de 09 septembrie a.c, în jurul orei 02.55, în Punctul de Trecere a Frontierei Albiţa – ITPF Iaşi, s-a prezentat pentru efectuarea formalităţilor de control, pasageră într-un mijloc de transport, o femeie cu cetățenie Republica Moldova, în vârstă de 30 de ani.\n\nLa controlul de frontieră, colegii noştri au constatat că pe numele femeii era o alertă de punere în aplicare a unui mandat de arestare şi predare sau extrădare emis de autorităţile din Germania, la data de 01.08.2024.\n\nPersoana în cauză a fost predată unei echipe operative din cadrul Serviciului de Investigaţii Criminale al Inspectoratului Județean de Poliție Vaslui în vederea luării măsurilor legale ce se impun.",
  "metadata": {
    "original_file": "Est_News_0640.html"
  }
}