{
  "title": "Echipa de robotică „Quasar Robotics” în vizită la PS Ignatie",
  "content": "Echipa de robotică „Quasar Robotics” în vizită la PS Ignatie\n\nEchipa de elevi a Clubului de robotică al Colegiului National „Cuza Vodã” din Huși, „Quasar Robotics”, a fost vineri, 27 septembrie 2024, în vizită la Părintele Episcop Ignatie. Tinerii i-au prezentat Ierarhului Hușilor proiectul noului robot, cu care doresc să se înscrie în competiția din acest an, First Tech Challenge, și au primit un sprijin financiar pentru realizarea acestui deziderat.\n\nEchipa „Quasar Robotics” a participat, până în prezent la ultimele 8 sezoane ale acestei competiții, reușind să pună Hușul pe harta roboticii din România.\n\nÎn sezonul competițional anterior, 2023-2024, au câștigat premiul Design II, bazat pe ingeniozitatea cu care echipa a îmbinat mecanismele necesare temei de joc.\n\nDeviza lor este: „Construim roboți, creștem oameni!”, prin care echipa încearcă să implementeze educația STEM încă de la cele mai fragede vârste.",
  "metadata": {
    "original_file": "Est_News_0535.html"
  }
}