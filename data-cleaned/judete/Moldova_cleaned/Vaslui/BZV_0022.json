{
  "title": "Accident rutier in localitatea vasluiana Muntenii de Jos - FOTO",
  "content": "Detașamentul de pompieri Vaslui a intervenit in dimineata zilei de duminica, 19 ianuarie, cu o autospecială de stingere cu apă și spumă (autospecială echipată cu modul pentru descarcerare), o autospecială pentru descarcerare, o ambulanță SMURD și echipaje specializate, pentru descarcerarea, extragerea, evacuarea, evaluarea și acordarea de prim ajutor calificat victimelor unui accident rutier produs în localitatea Muntenii de Jos, comuna Muntenii de Jos.\n\nÎn accident a fost implicat un autoturism în care se aflau patru persoane. \n\n La intervenție au participat și trei ambulanțe aparținând SAJ Vaslui.\n\nLa sosirea echipajelor de intervenție au fost găsite trei persoane autoevacuate, un autoturism răsturnat în afara carosabilului, o persoană fiind încarcerată. Pompierii au acționat pentru descarcerarea victimei, concomitent, femeia în vârstă de 63 de ani primind și acordat și prim ajutor calificat.\n\nDupă descarcerare, victima care a suferit politraumatisme a fost predată unui echipaj aparținând SAJ Vaslui. \n\n Alte două persoane au fost evaluate și au primit prim ajutor calificat. Conducătoarea auto nu a necesitat îngrijiri medicale.",
  "metadata": {
    "original_file": "BZV_0022.html"
  }
}