{
  "title": "Gimnasta Miriam Giușcă &#8211; dublă campioană balcanică!",
  "content": "În perioada 17-21 septembrie 2024, la Sofia, capitala Bulgariei, s-a desfășurat Campionatul Balcanic de Gimnastică Artistică. Competiția sportivă internațională se adresează gimnastelor și gimnaștilor cu vârste cuprinse între 10 și15 ani, respectiv categoriilor Prejuniori, Juniori și Young (Tinere speranțe).\n\nÎn prima zi a competiției, gimnasta Miriam GIUȘCĂ, legitimată la CSS Bârlad, antrenată de Ana-Maria IORDACHE și Liviu IORDACHE, a câștigat titlul balcanic la individual compus. În finala de la bârnă, a reușit să se califice de pe prima poziție, însă emoțiile și-au spus cuvântul, clasându-se astfel pe locul 6 în finalul competiției.\n\nSpre bucuria noastră, echipa României, din care gimnasta vasluiancă a făcut parte, a cucerit titlul pe echipe. Felicitări, Miriam! Felicitări sportivilor și antrenorilor care le sunt alături!",
  "metadata": {
    "original_file": "Est_News_0573.html"
  }
}