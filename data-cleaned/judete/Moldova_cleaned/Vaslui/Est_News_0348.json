{
  "title": "Reținut pentru tâlhărie calificată! Tânăr deposedat de suma de aproximativ 6000 de lei",
  "content": "Reținut pentru tâlhărie calificată! Tânăr deposedat de suma de aproximativ 6000 de lei\n\nPoliţiştii Secției 2 Poliție Rurală Vaslui, din cadrul Poliției Municipiului Vaslui, au reținut un bărbat, în vârstă de 24 de ani, din comuna Solești, județul Vaslui, bănuit de săvârșirea infracțiunii de tâlhărie calificată.\n\nPolițiștii Secției 2 Poliție Rurală Vaslui au documentat și probat activitatea infracțională a unui bărbat, din comuna Solești, bănuit de comiterea unei infracțiuni de tâlhărie calificată.\n\nÎn urma cercetărilor efectuate, polițiștii au stabilit faptul că, în data de 5 noiembrie 2024, la ora 16:00, în zona unui spațiu comercial din sat/comuna Solești, bărbatul bănuit de comiterea infracțiunii ar fi deposedat, prin violență, un alt bărbat de 22 de ani, din localitatea Iaz, comuna Solești, de suma de aproximativ 6000 de lei.\n\nÎn aceeași zi, ca urmare a administrării probatoriului, polițiștii au luat față de tânărul cercetat măsura reținerii, pe o perioadă de 24 de ore.\n\nLa data de 06 noiembrie, acesta a fost prezentat Judecătoriei Vaslui, la propunerea Parchetului de pe lângă Judecătoria Vaslui, care a dispus măsura preventivă a arestării la domiciliu pe o perioada de 30 de zile.\n\nCercetările sunt continuate de către polițiștii Secției 2 Poliție Rurală Vaslui, sub supravegherea Parchetului de pe lângă Judecătoria Vaslui, în vederea stabilirii și probării întregii activități infracționale a persoanei cercetate.",
  "metadata": {
    "original_file": "Est_News_0348.html"
  }
}