{
  "title": "Doi bărbați din județul Brăila au venit în municipiul Vaslui la furat de catalizatoare",
  "content": "Doi bărbați din județul Brăila au venit în municipiul Vaslui la furat de catalizatoare\n\nPoliţiştii Biroului de Investigații Criminale, din cadrul Poliției Municipiului Vaslui, au reținut doi bărbați, în vârstă de 25, respectiv 29 de ani, din municipiul/județul Brăila, bănuiți de săvârșirea infracțiunii de furt calificat în formă continuată.\n\nPolițiștii Biroului de Investigații Criminale Vaslui au documentat și probat activitatea infracțională a doi bărbați, în vârstă de 25, respectiv 29 de ani, bănuiți de comiterea infracțiunii de furt calificat, în formă continuată, în perioada 17 – 19 februarie 2024, în municipiul Vaslui.\n\nÎn urma cercetărilor efectuate, polițiștii vasluieni au stabilit faptul că, în perioada sus-menționată, persoanele bănuite de comiterea infracțiunii ar fi pătruns pe timp de noaptea, într-un spațiu neîngrădit și neasigurat al unui agent economic, situat pe strada Călugăreni din Vaslui, de unde ar fi sustras diverse piese auto (catalizatoare).\n\nPrejudiciul cauzat în urma săvârșirii infracțiunii, estimat la 40.000 lei, nu a fost încă recuperat.\n\nLa data de 29 iunie 2024, ca urmare a administrării probatoriului, polițiștii Biroului de Investigatii Criminale Vaslui au luat față de bărbații cercetați măsura reținerii, pe o perioadă de 24 de ore.\n\nLa data de 30 iunie 2024. aceștia au fost prezentați Parchetului de pe lângă Judecătoria Vaslui, care a dispus față de aceștia măsura preventivă a controlului judiciar, pe o perioadă de 60 de zile.\n\nCercetările sunt continuate de către polițiști, sub supravegherea Parchetului de pe lângă Judecătoria Vaslui, în vederea stabilirii și probării întregii activității infracționale a bărbaților și dispunerea măsurilor legale.",
  "metadata": {
    "original_file": "Est_News_0954.html"
  }
}