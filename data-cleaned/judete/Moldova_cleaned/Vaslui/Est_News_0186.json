{
  "title": "296 de elevi au primit premii la Gala Excelenței în Educație",
  "content": "Ediția 2024 a Galei Excelenței în Educație a adus pe scenă 296 elevi premianți (93 la olimpiade și 203 la concursuri) și profesorii lor, instituția noastră dorind, astfel, să le mulțumească pentru eforturile susținute în anul școlar 2023-2024 și performanțele atinse.\n\nÎntr-un cadru festiv, găzduit de Centrul Cultural Județean Vaslui, primarul Lucian Braniște le-a mulțumit pentru nominalizarea Municipiului Vaslui în rândul orașelor cu rezultate extraordinare în domeniul Învățământ și le-a transmis prețuirea față de dedicarea și seriozitatea cu care au abordat domeniile educative preferate. Alături de elevi și profesori, părinții care susțin în mod constant pasiunea copiilor și sacrifică timpul lor liber pentru ca ei să își transforme visele în realitate au fost și rămân demni de admirație.\n\n„Ne bucură numărul constant în creștere al elevilor pe care municipalitatea îi premiază pentru premiile obținute la etape naționale ale olimpiadelor și concursurilor școlare. De la 77 de premiați la prima ediție, cea din 2019, la cei 296 de astăzi, constat cu bucurie că tot mai mulți elevi vasluieni dedică timp studiului. Îi prețuim și le dorim să fie sănătoși, să aibă putere de muncă și să atingă culmile excelenței în domeniile care îi pasionează!”.",
  "metadata": {
    "original_file": "Est_News_0186.html"
  }
}