{
  "title": "Monumentul istoric „Podul Doamnei” va fi reabilitat! Valoarea totală a proiectului este de 16,5 milioane de lei",
  "content": "Monumentul istoric „Podul Doamnei” va fi reabilitat! Valoarea totală a proiectului este de 16,5 milioane de lei\n\nConsiliul Județean Vaslui va aproba în cadrul unei ședințe extraordinare depunerea proiectului „Reabilitarea monumentului istoric Podul Doamnei, comuna Costești, județul Vaslui”, în cadrul Sesiunii de finanțare TMIV/2024. V aloarea totală a proiectului este în cuantum de 16.502.298 lei, inclusiv TVA, iar contribuţia proprie a județului Vaslui la cofinanțarea proiectului este în valoare totală de 6.502.298 lei,inclusiv TVA.\n\nConsilierii județeni vor aproba și suportarea din bugetul local al județului Vaslui a sumelor reprezentând cheltuieli conexe ce pot apărea pe durata implementării proiectului. Pentru derularea investiției, va fi încheiat un acord de parteneriat între județul Vaslui și Muzeul „Vasile Pârvan” Bârlad pentru realizarea proiectului .\n\nJudețul Vaslui are în proprietate monumentul istoric clasificat ca obiectiv de patrimoniu național „Podul Doamnei” – un pod din zidărie de piatră construit în anul 1841 pe teritoriul satului Chițcani, comuna Costești, pe vechiul drum ce lega localitatea Roșiești de șoseaua Bârlad- Vaslui, la km 97, la o distanță de 72 m est de șosea.\n\nAcesta a fost scos din circulație în anul 1981 și a intrat în conservare, fiind considerat monument de arhitectură medievală, fiind înscris în Lista monumentelor istorice din anul 2015 la numărul 258, având codul de clasificare VS-II-m-A-06781.\n\nÎntrucât podul este degradat, mai ales la nivelul bolților și a timpanelor din zidărie de piatră, CJ Vaslui a realizat o expertiză tehnică, în cuprinsul căreia au fost prezentate două soluții de intervenție, respectiv intervenția de urgență și consolidarea fundamentală.",
  "metadata": {
    "original_file": "Est_News_0594.html"
  }
}