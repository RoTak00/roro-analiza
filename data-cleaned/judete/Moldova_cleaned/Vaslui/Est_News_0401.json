{
  "title": "România a adoptat oficial Ziua de Curățenie Națională!",
  "content": "Proiectul de lege a fost promulgat de Președintele României și a devenit astfel Legea nr. 266/2024. Acest moment marchează un pas important în călătoria către un mediu mai curat și mai sănătos pentru toți!\n\nObiectivele acestei legi includ: Mobilizarea comunităților pentru a participa activ la ecologizare, Promovarea educației ecologice în școli, Combaterea poluării prin stimularea colectării selective a deșeurilor și prin limitarea depozitelor ilegale, Încurajarea parteneriatelor între autorități și organizații non-guvernamentale.\n\nZiua de Curățenie Națională va fi sărbătorită anual în a treia sâmbătă a lunii septembrie!\n\nAgenția pentru Protecția Mediului (APM) Vaslui a participat și în acest an la Ziua Națională a Curățeniei, un eveniment anual organizat de Let’s Do It, România.\n\nÎn ultimii doi ani, marcarea acestui eveniment s-a bucurat de un succes remarcabil în județul Vaslui, deoarece s-au mobilizat 5000 de voluntari, cu ajutorul au fost ecologizate arealele naturale ale localităților vasluiene.\n\nUn număr de 110 angajați din cadrul Direcției Silvice Vaslui și al Ocoalelor Silvice Băcești, Bârlad, Brodoc, Epureni, Huși și Vaslui au participat la acțiunea de curățenie generală. Silvicultorii vasluieni împreună cu 400 de voluntari s-au concentrat în zonele limitrofe pădurilor, de unde în doar câteva ore au fost adunate peste 10 tone de deșeuri.",
  "metadata": {
    "original_file": "Est_News_0401.html"
  }
}