{
  "title": "În data de 18 august va avea loc Festivalul de muzică corală laică și religioasă „Gheorghe Cucu”",
  "content": "În data de 18 august va avea loc Festivalul de muzică corală laică și religioasă „Gheorghe Cucu”\n\nȘi în acest an, Consiliul Județean Vaslui, Episcopia Hușilor, Primăria Municipiului Vaslui și Centrul Cultural Județean Vaslui organizează în ziua de 18 august Festivalul de muzică corală laică și religioasă „Gheorghe Cucu”.\n\nEvenimentul a ajuns la cea de-a XX-a ediție, din care ultimele patru ediții au fost organizate la Vaslui!\n\nVă așteptăm să fiți părtași la un act cultural remarcabil, Festivalul de muzică corală laică și religioasă „Gheorghe Cucu” devenind un eveniment de marcă al județului Vaslui, cu ecouri în întreaga țară.",
  "metadata": {
    "original_file": "Est_News_0784.html"
  }
}