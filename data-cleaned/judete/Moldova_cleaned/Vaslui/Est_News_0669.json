{
  "title": "Vasluienii sunt așteptați la Târgul Meșterilor Populari. Evenimentul are loc în Parcul Copou, în perioada 6-8 septembrie",
  "content": "Vasluienii sunt așteptați la Târgul Meșterilor Populari. Evenimentul are loc în Parcul Copou, în perioada 6-8 septembrie\n\nÎn perioada 6-8 septembrie 2024, Parcul Copou găzduiește o nouă ediție a Târgului Meșterilor Populari, eveniment ajuns la cea de-a XXII-a ediție. Târgul Meșterilor Populari este organizat de Centrul Cultural Județean Vaslui, în parteneriat cu Primăria Vaslui și Consiliul Județean Vaslui.\n\n„Sunt așteptați să participe zeci de meșteri din județ și din țară, fiecare aducând în fața vasluienilor produsele și poveștile autentice făurite în inima satului românesc. Și în acest an vom avea ocazia să cumpărăm oale, străchini, icoane, țesături, ii, cămăși populare, pălării, mobilier pictat și alte produse tradiționale” , au precizat organizatorii evenimentului.\n\nEvenimentul cuprinde și o serie de spectacole artistice, pe scenă urcând Paula Corina Sîrbu, Silvia Ene, Fanfara Bârlădeanca, Mariana Stoica, Delia Gandore, Angelica Flutur, ansamblurile de dansuri „Hora Vasluiului” și „Trandafir de la Moldova”, alături de Mioara Velicu.",
  "metadata": {
    "original_file": "Est_News_0669.html"
  }
}