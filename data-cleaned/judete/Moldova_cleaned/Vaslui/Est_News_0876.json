{
  "title": "CJ Vaslui lansează a doua sesiune a programului de finanțare nerambursabilă pentru anul 2024",
  "content": "Consiliul Județean (CJ) Vaslui lansează a doua sesiune a programului anual de finanțare nerambursabilă a activităților nonprofit de interes public județean pentru anul 2024. Instituția invită persoanele juridice fără scop patrimonial, respectiv asociațiile și fundațiile să depună propuneri de proiecte în scopul atribuirii contractelor de finanțare nerambursabilă, pentru domeniile cultură, culte, social, activități de tineret și sport.\n\nProcedura aplicată pentru atribuirea contractelor de finanțare nerambursabilă a proiectelor din domeniile cultură, culte, social, activități de tineret și sport pentru anul 2024 este prevăzută în legislația privind regimul finanțărilor nerambursabile din fonduri publice.\n\nDe asemenea, metodologia de evaluare și selecție și ghidurile solicitantului pentru domeniile finanțate aprobate prin HCJ nr.84/26.04.2024 rămân neschimbate.\n\nSursa de finanțare a contractelor este bugetul județului Vaslui, suma disponibilă pentru finanțarea propunerilor de proiecte depuse în cadrul Sesiunii 2 este în valoare totală de 450.000 lei, defalcată astfel:\n\nDurata de implementare a proiectelor: de la data semnării contractelor de finanțare până la data de 15 noiembrie 2024.\n\nData limită pentru depunerea propunerilor de proiect: 2 august 2024, ora 16.00. Propunerile de proiecte vor fi depuse online, pe platforma ConectX, conform instrucțiunilor din ghidul de finanțare.\n\nSelecția și evaluarea proiectelor în vederea obținerii finanțării nerambursabile se vor face de către comisia de evaluare, în perioada estimativă 5-23 august 2024.",
  "metadata": {
    "original_file": "Est_News_0876.html"
  }
}