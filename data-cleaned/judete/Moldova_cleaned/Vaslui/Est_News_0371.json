{
  "title": "Peste 30 de firme din județul Vaslui au intrat în procedura de lichidare judiciară",
  "content": "Peste 30 de firme din județul Vaslui au intrat în procedura de lichidare judiciară\n\nÎn primele nouă luni ale acestui an, un număr de 32 de firme din județul Vaslui au intrat în procedura de insolvență.\n\nPotrivit legislației privind insolvența, se instituie procedura pentru plata pasivului debitorului în încetare de plăți fie prin reorganizare întreprinderii și activității acesteia, prin lichidarea unor bunuri până la acoperirea pasivului, fie prin faliment.\n\nLa sfârșitul săptămânii trecute, a avut loc Topul Firmelor din județul Vaslui. Referindu-se la eveniment, Ionel Constantin, președintele Camerei de Comerț, Industrie și Agricultură CCIA) Vaslui, a precizat:\n\n„Gala Topului Firmelor ne arată și o scădere a oamenilor încadrați în companii, comparativ cu anul 2022. Cu regret o spun, că anul 2025 va fi un an și mai greu pentru firmele vasluiene. În acest context, un rol predominant îl are administrația locală și centrală, care trebuie să se implice să aducă investiții la nivel local, să ofere scutiri de taxe, să promoveze județul Vaslui. Camera de Comerț și administrația locală au oblgația să promoveze firmele din județul Vaslui”, a spus Ionel Constantin.\n\nPentru anul economic 2023, zezultate economice bune la nivel local s-au înregistrat în mai multe domenii cum ar fi confecții și tricotaje, încălțăminte, agricultură etc.\n\n„Le multumesc tuturor firmelor pentru strădania de care au dat dovadă. Firmele s-au comportat într-un mod exemplar și au rezistat greutăților, care și-au pus amprenta pe acest loc din țară”, a mai spus Constantin.",
  "metadata": {
    "original_file": "Est_News_0371.html"
  }
}