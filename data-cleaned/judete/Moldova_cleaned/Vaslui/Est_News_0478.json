{
  "title": "10 accidente de muncă în luna septembrie! Inspecția Muncii Vaslui a aplicat 136 de sancţiuni contravenţionale",
  "content": "Inspectoratul Teritorial de Muncă (ITM) Vaslui a efectuat luna trecută vizite de inspecție la 56 de angajatori. În urma verificărilor efectuate de către inspectorii din cadrul Compartimentului Control Securitate şi Sănătate în Muncă au fost constatate 128 de neconformităţi. Pentru neregulile constatate au fost sanctionaţi 46 de angajatori, fiind aplicate 136 de sancţiuni contravenţionale.\n\n„În luna septembrie 2024 au fost comunicate de angajatori, un număr de 10 evenimente, în care au fost implicaţi lucrători urmând a fi finalizate cercetări în vederea stabilirii caracterului lor” , a precizat Gheorghe Chirvase, inspector șef al ITM Vaslui.\n\nCauzele care au generat cele mai multe accidente de muncă sunt utilizarea necorespunzătoare a echipamentelor de muncă: intervenţii la echipamente în timpul funcţionării; neutilizarea de către lucrători a\n\ndispozitivelor de protecţie; utilizarea de echipamente de muncă neadaptate sarcinii de muncă; neluarea măsurilor de securitate pentru prevenirea caderilor de la înălţime; proiectarea de obiecte materiale; neutilizarea echipamentului individual de protecţie; nerespectarea prevederilor legale privind circulaţia pe drumurile publice; căderea de la acelaşi nivel prin alunecare/împiedecare/antrenare; neluarea măsurilor de securitate și sănătate în muncă pentru prevenirea accidentelor prin electrocutare etc.",
  "metadata": {
    "original_file": "Est_News_0478.html"
  }
}