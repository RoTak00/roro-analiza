{
  "title": "La furat de telefoane! Poliţiştii au reținut un tânăr din comuna Pungești",
  "content": "La furat de telefoane! Poliţiştii au reținut un tânăr din comuna Pungești\n\nPoliţiştii Biroului de Investigații Criminale, din cadrul Poliției Municipiului Vaslui, au reținut un tânăr, în vârstă de 22 de ani, din comuna Pungești, județul Vaslui, bănuit de săvârșirea unei infracțiuni de furt calificat.\n\nPolițiștii Biroului de Investigații Criminale Vaslui au documentat și probat activitatea infracțională a unui tânăr, în vârstă de 22 de ani, bănuit de comiterea unei infracțiuni de furt calificat, la data de 6 august 2024, în municipiul Vaslui.\n\nÎn urma cercetărilor efectuate, polițiștii vasluieni au stabilit faptul că, la data sus-menționată, ora 09.00, pe fondul neatenției unui asistent de vânzări, persoana bănuită de comiterea infracțiunii ar fi sustras, folosind cheile lăsate nesupravegheate, din vitrina unui agent economic specializat în comercializarea de produse electronice, două telefoane mobile.\n\nPrejudiciul cauzat în urma săvârșirii infracțiunii, estimat la 2.200 de lei și a fost recuperat integral.\n\nLa data de 25 august 2024, ca urmare a administrării probatoriului, polițiștii Biroului de Investigatii Criminale Vaslui au luat față de bărbatul cercetat măsura reținerii, pe o perioadă de 24 de ore.\n\nAstăzi, 26 august 2024, acesta a fost prezentat Parchetului de pe lângă Judecătoria Vaslui, care a dispus măsura preventivă a controlului judiciar, pe o perioadă de 60 de zile.\n\nCercetările sunt continuate de către polițiști, sub supravegherea Parchetului de pe lângă Judecătoria Vaslui, în vederea stabilirii și probării întregii activității infracționale a tânărului și dispunerea măsurilor legale.",
  "metadata": {
    "original_file": "Est_News_0698.html"
  }
}