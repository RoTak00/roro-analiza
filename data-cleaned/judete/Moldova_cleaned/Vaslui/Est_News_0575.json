{
  "title": "Veteran de război din satul Glodeni, orașul Negrești, sărbătorit la 100 de ani!",
  "content": "Veteran de război din satul Glodeni, orașul Negrești, sărbătorit la 100 de ani!\n\nÎntr-o atmosferă de sărbătoare, împlinirea vârstei de 100 de ani a veteranului de război, plt. adj. (r) Gheorghe Oțăl, din satul Glodeni, orașul Negrești, a fost marcată prin acordarea de plachete și diplome aniversare din partea Consiliului Județean Vaslui, a Centrului Militar Județean Vaslui, a Asociației Veteranilor de Război „Peneș Curcanul” Vaslui și a Primăriei orașului Negrești.\n\n„Domnul Gheorghe Oțăl este o carte vie, o poveste de viață, care a trăit ultimele luni din cel de-al doilea război mondial, a făcut față tuturor provocărilor vieții, având grijă de familie și devenind un exemplu pentru comunitate. Îi dorim să fie sănătos în continuare! La mulți ani!”, a spus Ciprian-Ionuț Trifan, președintele Consiliului Județean Vaslui.\n\nÎn încheiere, Gheorghe Oțăl și-a exprimat imensa bucurie, emoție și recunoștință pentru distincțiile primite. La nivel de Negrești mai sunt în viață doar 10 veterani de război.",
  "metadata": {
    "original_file": "Est_News_0575.html"
  }
}