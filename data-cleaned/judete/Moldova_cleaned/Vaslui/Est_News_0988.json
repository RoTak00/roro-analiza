{
  "title": "Mâine încep probele scrise din cadrul evaluării naționale",
  "content": "Inspectoratul Școlar Județean Vaslui transmite câteva sfaturi pentru ca totul să decurgă cât mai bine în zilele de examen: Asigurați-vă că aveți la voi actul de identitate și instrumente de scris de culoare albastră! Citiți cu atenție cerințele și începeți rezolvarea subiectelor cu cel pe care îl stăpâniți cel mai bine! Folosiți ciorna pentru a schița răspunsurile! Rezervați-vă timp la final pentru a reciti întreaga lucrare și pentru a face eventualele corecturi ale răspunsurilor!\n\nDe asemenea, punem la dispoziția celor interesați linia TELVERDE 0800 801 100 pentru sesizarea eventualelor disfuncționalități privind desfășurarea evaluării naționale. Numărul va fi disponibil pe durata probelor scrise.\n\nEvaluarea națională pentru absolvenții clasei a VIII-a se desfășoară în conformitate cu metodologia în vigoare și cu prevederile Ordinului nr. 6155 din 31 august 2023 privind organizarea și desfășurarea evaluării naționale pentru absolvenții clasei a VIII-a, în anul școlar 2023-2024.\n\nAvând în vedere ordinul în vigoare, calendarul de organizare și desfășurare a evaluării naționale pentru absolvenții clasei a VIII-a, în anul școlar 2023-2024 cuprinde următoarele etape:\n• afișarea rezultatelor înaintea contestațiilor: 3 iulie 2024 (până la ora 14.00);\n\nMenționăm că elevii de clasa a VIII-a au încheiat cursurile pe 14 iunie, iar secretariatele școlilor au finalizat înscrierea candidaților în perioada 11 – 14 iunie. Primele rezultate se vor afișa pe 3 iulie 2024 (până la ora 14.00), iar cele finale, după contestații, pe 9 iulie 2024.\n\nFiecare probă scrisă începe la ora 9:00, iar accesul în sălile de examen este permis cel târziu până la ora 8:30. De asemenea, reamintim faptul că timpul destinat elaborării lucrării scrise este de 120 de minute și începe după completarea casetei de identificare a candidatului, din momentul în care s-a încheiat distribuirea subiectelor în sala de examen. De prelungirea timpului de lucru beneficiază doar elevii pentru care s-a aprobat solicitarea respectivă, conform Procedurii cu privire la asigurarea condițiilor de egalizare a șanselor pentru elevii cu deficiențe de vedere, deficiențe de auz și tulburări de neurodezvoltare care susțin examenele naționale: evaluarea națională pentru absolvenții clasei a VIII-a și examenul național de bacalaureat – sesiunea 2024, nr. 31816/25.10.2023.",
  "metadata": {
    "original_file": "Est_News_0988.html"
  }
}