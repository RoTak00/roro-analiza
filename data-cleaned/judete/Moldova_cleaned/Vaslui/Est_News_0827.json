{
  "title": "Bani pentru 31 de biserici! Consiliul Județean Vaslui alocă unităților de cult suma de 885.000 de lei",
  "content": "Bani pentru 31 de biserici! Consiliul Județean Vaslui alocă unităților de cult suma de 885.000 de lei\n\nConsilierii județeni vor aproba un proiect de hoărâre privind acordarea unui sprijin financiar unor unități de cult. La baza întocmirii hotărârii se află solicitarea Episcopiei Hușilor în calitatea sa de unitate centrală de cult, împreună cu cererile unităților de cult din județul Vaslui.\n\nPrintre unitățile de cult care au formulat cereri se numără: cererea Mănăstirii „Nasterea Maicii Domnului”, comuna Alexandru Vlahuță; cererea Parohiei „Sf. Apostol Toma și Sf. Apostol Andrei”, municipiul Huși; cererea Parohiei „Sf. Ap.Petru și Pavel”, municipiul Vaslui; cererea Parohiei „Cârja de jos”, sat Cârja, oraș Murgeni; cererea Parohiei „Adormirea Maicii Domnului”, municipiul Vaslui; cererea Parohiei „Siliștea”, sat Siliștea, comuna Todirești; cererea Bisericii Penticostale ,,Maranata”, comuna Băcești etc.\n\n„ Solicitările se încadrează în destinațiile precizate în lege și sunt însoțite de documentele specificate în normele metodologice pentru aplicarea prevederilor Ordonanței Guvernului nr.82/2001. Unitățile solicitante sunt unități de cult fără venituri sau cu venituri reduse și, astfel, se completează fondurile acestora cu sume destinate construirii sau reparării acestora sau a altor clădiri și dependințe asimilate acestora” , a spus Ciprian Trifan, vicepreședintele Consiliului Județean Vaslui.",
  "metadata": {
    "original_file": "Est_News_0827.html"
  }
}