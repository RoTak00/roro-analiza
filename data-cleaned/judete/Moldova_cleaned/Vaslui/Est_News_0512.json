{
  "title": "Parada costumelor de teatru a dat gongul Festivalului Umorului „Constantin Tănase”",
  "content": "Pentru 9 zile, Vaslui este capitala umorului românesc, iar startul a fost dat de o paradă a costumelor de teatru prezentată de voluntarii Festivalului Umorului „Constantin Tănase”.\n\nTinerii au surprins plăcut publicul vasluian prezent în centrul civic, spectacolul de culoare fiind apreciat de cei prezenți, care au aplaudat îndelung toate momentele pregătite de organizatori.\n\nPrima zi s-a încheiat cu spectacolul Teatrului „Victor Ion Popa” din Bârlad, intitulat „Boeing-Boieng”, și teatru de improvizație Improvisneyland din București, sala de spectacole a Centrului Cultural „Dimitrie Cantemir” fiind plină la refuz, iar la final s-a aplaudat îndelung, dovadă că startul la Festivalul Umorului de la Vaslui a fost făcut cum nu se poate mai bine\n\nPână duminică, 13 octombrie, inclusiv, vasluienii și nu numai vor asista la un maraton actoricesc, literar și de caricatură, râsul fiind în prim plan.",
  "metadata": {
    "original_file": "Est_News_0512.html"
  }
}