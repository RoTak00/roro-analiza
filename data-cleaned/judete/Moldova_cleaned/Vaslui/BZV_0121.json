{
  "title": "Accident rutier noaptea trecută în municipiul Vaslui, pe strada Ștefan cel Mare, în zona Scăndurica - FOTO",
  "content": "Azi-noapte, pompierii vasluieni au intervenit cu o autospecială de stingere cu apă și spumă (autospecială echipată cu modul pentru descarcerare/deblocare) și o ambulanță SMURD, pentru asigurarea măsurilor PSI, evaluarea și acordarea de prim ajutor calificat victimelor unui accident rutier produs în municipiul Vaslui, pe strada Ștefan cel Mare (în zona Scândurica). În accident au fost implicate două autoturisme în care se aflau două persoane. \n\n La sosirea echipajelor de intervenție au fost găsite două autoturisme, conducătoarele auto fiind evacuate de ceilalți participanți la trafic. Paramedicii au evaluat victimele, acestea primind prim ajutor în ambulanța SMURD. Ulterior, cele două femei au refuzat transportul la spital.",
  "metadata": {
    "original_file": "BZV_0121.html"
  }
}