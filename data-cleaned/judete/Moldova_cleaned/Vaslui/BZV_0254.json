{
  "title": "Accident grav la ieșirea din Huși: camion ieșit în afara carosabilului a distrus un stâlp de înaltă tensiune. Șoferul, în comă, suspect de consum de alcool - FOTO",
  "content": "Un grav accident a avut loc la ieșirea din municipiul Huși, în direcția Crasna, unde un camion cu remorcă de tip container a ieșit în afara carosabilului, lovind și distrugând un stâlp de înaltă tensiune. Incidentul s-a petrecut în zona Dobrina Jos, la podul de la ieșirea din oraș, în apropierea intersecției cu drumul către comuna Tătărani.\n\nȘoferul camionului, care circula spre Crasna, a fost găsit în afara cabinei vehiculului, în stare de comă, și a fost transportat de urgență la spitalul din Vaslui de către un echipaj de ambulanță. Conform martorilor aflați la fața locului, există suspiciuni că șoferul ar fi consumat băuturi alcoolice, deoarece aceștia au menționat că emana halenă alcoolică.\n\nMai multe echipaje de poliție se află la locul accidentului, inclusiv inspectorul-șef al IPJ Vaslui, Dan Pelin, care coordonează intervenția.",
  "metadata": {
    "original_file": "BZV_0254.html"
  }
}