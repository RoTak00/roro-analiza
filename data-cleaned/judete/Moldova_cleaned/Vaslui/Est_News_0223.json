{
  "title": "Episcopia Hușilor organizează Simpozionul Național „Episcopul Iacov Antonovici, ierarh pilduitor și istoric erudit – 100 de ani de la întronizare”",
  "content": "Episcopia Hușilor organizează Simpozionul Național „Episcopul Iacov Antonovici, ierarh pilduitor și istoric erudit – 100 de ani de la întronizare”\n\nEpiscopia Hușilor organizează sâmbătă, 7 decembrie 2024, S impozionul Național „Episcopul Iacov Antonovici, ierarh pilduitor și istoric erudit – 100 de ani de la întronizare”,dedicat profilului cultural și spiritual de excepție al acestui ierarh, membru de onoare al Academiei Române.\n\nEvenimentul va debuta cu slujba de pomenire a Episcopului Iacov Antonovici, oficiată, la ora 10.00, de Părintele Episcop Ignatie, la biserica „Sfântul Ilie” din municipiul Bârlad.\n\nLucrările Simpozionului vor avea loc, de la ora 10.30, în Sala de ședințe a Protopopiatului Bârlad.\n\nManifestarea va reuni comunicări privind personalitatea și activitatea misionară a ierarhului, cu ocazia împlinirii, în 2024, a 100 de ani de la întronizarea sa ca episcop al Hușilor.\n\nÎn cadrul simpozionului vor lua cuvântul: PS Părinte Ignatie, Episcopul Hușilor; PS Părinte Emilian Crișanul, Episcop Vicar al Episcopiei Aradului; Pr. Prof. Dr. Ion Vicovan, de la Facultatea de Teologie Ortodoxă „Dumitru Stăniloae” Iași; Prof. Elena Monu, Președinte Academia Bârlădeană; Prof. Costin Clit, Colegiul „Cuza-Vodă” din Huși, istoric și cercetător; Prof. Costel Pascaru, Colegiul Tehnic „Al. I Cuza” Bârlad; Arhim. Zaharia Curteanu, exarh al mănăstirilor din Episcopia Hușilor. Evenimentul va fi moderat de Pr. Cosmin Gubernat, consilier cultural al Episcopiei Hușilor.",
  "metadata": {
    "original_file": "Est_News_0223.html"
  }
}