{
  "title": "Echipa de ștafetă de la CSM – Liceul cu Program Sportiv Vaslui a devenit campioană națională",
  "content": "Echipa de ștafetă de la CSM – Liceul cu Program Sportiv Vaslui a devenit campioană națională\n\nEchipa de ștafetă 100 m+200 m+300 m+400 m de la Clubul Sportiv Municipal (CSM) – Liceul cu Program Sportiv (LPS) Vaslui, formată din atleții Davide Profire, Raul Păuc, Cristi Răchită și Vlad Moraru, a devenit campioană națională la Under 16.\n\nȘtafeta 4 x 100 m de la CSM-LPS Vaslui a obținut titlul de vicecampioană națională. Echipajul a fost format din Davide Profire, Raul Păuc, Cristi Răchită și Vlad Moraru.\n\nO altă performanță notabilă a fost adjudecată de clubul vasluian prin Dragoș Fîră, care a trecut al doilea linia de sosire la 5 km marș, devenind vicecampion național. Sportivii sunt pregătiți de profesorii Dragoș Hăulică și Dan Anușca.\n\nDe asemenea, în cadrul aceluiași Campionat Național de atletism în aer liber la U16, care a avut loc la București, la feminin, Jasmina Guzumaș a devenit vicecampioană națională la 1.500 m, iar Andreea Voduțe a obținut medalia de bronz la 3.000 m. Cele două atlete sunt pregătite de profesoarele Viorica Pintilie și Elena Bogos.",
  "metadata": {
    "original_file": "Est_News_0877.html"
  }
}