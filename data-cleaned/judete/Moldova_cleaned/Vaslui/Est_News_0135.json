{
  "title": "52 de absolvenți ai Școlii de Agenți de Poliţie Câmpina și-au început cariera de polițist în cadrul IPJ Vaslui",
  "content": "52 de absolvenți ai Școlii de Agenți de Poliţie Câmpina și-au început cariera de polițist în cadrul IPJ Vaslui\n\n52 de absolvenți ai Școlii de Agenți de Poliţie ”Vasile Lascăr” Câmpina și-au început cariera de polițist în cadrul Inspectoratului de Poliţie Județean (IPJ) Vaslui.\n\nCorpul agenților de poliție, din cadrul Inspectoratului de Poliţie Județean Vaslui, s-a mărit cu 52 de agenți de poliție (dintre care 2 fete), absolvenţi ai Școlii de Agenți de Poliţie ”Vasile Lascăr” Câmpina (Prahova), promoția decembrie 2024, după ce aceștia au depus jurământul militar de credință.\n\nÎn funcție de mediile obținute și de specializarea urmată în școlile de poliție, proaspeții absolvenți au fost repartizați pe funcțiile vacante disponibile, avându-se în vedere situația operativă înregistrată, precum și creșterea gradului de siguranță a cetățeanului.\n\nAstfel, agenții de poliție urmează să-şi desfăşoare activitatea în structurile de ordine publică, criminalistică și investigații criminale, din cadrul Poliției Municipiului Vaslui, Poliției Municipiului Bârlad, Poliției orașului Murgeni și Poliției orașului Negrești, atât în mediul urban cât și în cel rural.\n\nPână la terminarea perioadei de tutelă, proaspeții absolvenți vor beneficia de sprijinul colegilor cu experiență și vor fi implicați în rezolvarea problemelor comunității în mijlocul căreia își vor desfășura activitatea.",
  "metadata": {
    "original_file": "Est_News_0135.html"
  }
}