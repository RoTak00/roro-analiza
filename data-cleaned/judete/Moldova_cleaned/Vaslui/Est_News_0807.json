{
  "title": "Licitație pentru spațiile comerciale rămase neocupate în noul bazar din municipiul Vaslui",
  "content": "Direcția Administrare Piețe, Târguri și Oboare (DAPTO) va organiza o nouă licitație pentru închirierea ultimelor 11 spații rămase neocupate în noul bazar din municipiul Vaslui.\n\nEste vorba despre un spațiu destinat vâzării de ziare și reviste, un altul, cu o suprafață de 48,25 mp, cu destinația alimentație publică, opt spații a câte 23,50 mp pentru vânzarea de produse nealimentare și un spațiu ceva mai mic, de 18,70 mp, în care se pot desfășura activități de prestări servicii.\n\nOfertele se pot depune în plic la sediul DAPTO, din str. Decebal nr. 30, Vaslui, până pe 12 august, ora 14, urmând ca a doua zi, la ora 9, să aibă loc ședința publică de deschidere a ofertelor.\n\nAnsamblul din zona bazarului are două funcțiuni de bază: bazarul cu o suprafață de 11.454 metri pătrați (mp) și Târgul Auto cu 7.825 mp. Zona bazar cuprinde cinci hale cu spații de circulație tip culoar, o hală pentru tarabe, 56 tarabe, 4 hale pentru magazine, 64 celule magazin (23,50 mp), 7 celule magazin (18,70 mp), 8 celule magazin (9,00 mp), 4 magazine alimentare (40 mp), Pavilion administrativ, parcare cu 104 locuri pentru clienți.\n\nZona Târgului Auto cuprinde o parcare cu 92 locuri pentru mașini mici și 18 locuri pentru mașini mari și spălătorie auto.",
  "metadata": {
    "original_file": "Est_News_0807.html"
  }
}