{
  "title": "CJ Vaslui va aproba un plan de măsuri pentru interzicerea aruncării necontrolate a deșeurilor",
  "content": "CJ Vaslui va aproba un plan de măsuri pentru interzicerea aruncării necontrolate a deșeurilor\n\nConsiliul Județean (CJ) Vaslui a lansat procedura de transparenţă decizională a procesului de elaborare a proiectului de hotărâre privind aprobarea măsurilor necesare pentru interzicerea abandonării și aruncării necontrolate a deșeurilor pe terenurile aflate în proprietatea județului Vaslui.\n\nÎn acest sens, Direcția Tehnică, Cooperare și Dezvoltare a elaborat următorul plan de măsuri necesare pentru interzicerea abandonării, aruncării necontrolate sau gestionării neconforme cu ierarhia deșeurilor:\n\na) colectarea selectivă a deșeurilor și depozitarea fie în eurocontainerele special amenajate pe platformele de colectare, fie în recipienții/pubelele din dotare;\n\nb) sesizarea organelor competente din cadrul CJ Vaslui/Asociației pentru Dezvoltare Intercomunitară (ADIV)/Gărzii de Mediu – Comisariatul Județean Vaslui în cazul depistării deșeurilor abandonate, respectiv a persoanelor ce au abandonat deșeuri menajere;\n\nd) încheierea de contracte cu operatorii de salubrizare, în vederea preluării deșeurilor din construcții, demolări și amenajări interioare; interzicerea depozitării acestora pe platformele de colectare; depozitarea temporară se va face doar în locurile special amenajate de către Primăria unității administrativ-teritoriale respective;\n\ne) colectarea selectivă a deșeurilor de echipamente electrice și electronice (DEEE) (nu vor fi amestecate cu deșeurile menajere); se vor preda către unități specializate;",
  "metadata": {
    "original_file": "Est_News_0339.html"
  }
}