{
  "title": "Jandarmii vasluieni la datorie în perioada minivacanței de Crăciun",
  "content": "Peste 200 de jandarmi vor fi prezenți la datorie pe teritoriul județului Vaslui în perioada 24-29 decembrie, pentru ca sărbătoarea Crăciunului să fie una liniștită și fără evenimente neplăcute.\n\nAstfel, Inspectoratul de Jandarmi Județean Vaslui va asigura ordinea publică la toate evenimentele ce vor avea loc în spațiul public. Tot în această perioadă, jandarmii vor acționa în zonele aglomerate, atât independent cât și în cooperare cu polițiștii, pentru prevenirea producerii faptelor antisociale și pentru menținerea climatului de ordine și siguranță publică.\n\nDe asemenea,jandarmii vor aveaîn atențierespectarea legislației privind materialele pirotehnice. Reamintim că utilizarea acestora fără drept este strict interzisă și constituie infracțiune, fiind pedepsită cu închisoare de la 3 luni la un an sau cu amendă.\n\nPentru siguranța cetățenilor, jandarmii vor fi prezenți la evenimentele organizate în spațiul public care atrag un număr mare de participanți. Printre acestea se numără, Spectacolul „Iată vine Moș Crăciun” – 24 decembrie, municipiul Vaslui , Festivalul de Datini și Obiceiuri – 26 decembrie, Rebricea, Winterfest și spectacolul de colinde – 27 decembrie, Centrul Civic al municipiului Vaslui.\n• Evitați implicarea în conflicte de orice fel;\n• Apelați la jandarmi pentru orice problemă de natură legală.\n\nPe aceasta cale jandarmii vasluieni vă urează să aveți parte de Sărbători fericite, în siguranță!",
  "metadata": {
    "original_file": "Est_News_0141.html"
  }
}