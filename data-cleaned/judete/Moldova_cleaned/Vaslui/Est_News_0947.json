{
  "title": "Infractori reținuți! Doi tineri din Albești au distrus mai multe gospodării și au agresat o bătrână",
  "content": "Infractori reținuți! Doi tineri din Albești au distrus mai multe gospodării și au agresat o bătrână\n\nPoliţiştii Secției 1 Poliției Rurală Vaslui, din cadrul Poliției Municipiului Vaslui, au reținut doi tineri, în vârstă de 22, respectiv 27 de ani, din comuna Albești, județul Vaslui, bănuiți de săvârșirea infracțiunilor de violare de domiciliu, lovire sau alte violențe și distrugere.\n\nPolițiștii Secției 1 Poliției Rurală Vaslui au documentat și probat activitatea infracțională a doi tineri, în vârstă de 22, respectiv 27 de ani, bănuiți de comiterea unor infracțiuni, în noaptea de 23/24 iunie 2024, în localitatea/comuna Albești.\n\nÎn urma cercetărilor efectuate, polițiștii vasluieni au stabilit faptul că, în noaptea sus-menționată, persoanele bănuite de comiterea infracțiunilor ar fi pătruns și ar fi rămas fără drept, în 3 gospodării din Albești, unde ar fi provocat mai multe distrugeri și ar fi agresat o femeie, în vârstă de 72 de ani.\n\nLa data de 29 iunie 2024, ca urmare a administrării probatoriului, polițiștii Secției 1 Poliției Rurală Vaslui au luat față de tinerii cercetați măsura reținerii, pe o perioadă de 24 de ore.\n\nLa data de 30 iunie 2024. aceștia au fost prezentați Parchetului de pe lângă Judecătoria Vaslui, care a dispus față de aceștia măsura preventivă a controlului judiciar, pe o perioadă de 60 de zile.\n\nCercetările sunt continuate de către polițiști, sub supravegherea Parchetului de pe lângă Judecătoria Vaslui, în vederea stabilirii și probării întregii activității infracționale a tinerilor, sub aspectul săvârșirea infracțiunilor de violare de domiciliu, lovire sau alte violențe, distrugere și furt.",
  "metadata": {
    "original_file": "Est_News_0947.html"
  }
}