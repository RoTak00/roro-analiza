{
  "title": "Scandal pe strada Ștefan cel Mare din Vaslui! Patru tineri s-au lovit cu pumnii și picioarele",
  "content": "Scandal pe strada Ștefan cel Mare din Vaslui! Patru tineri s-au lovit cu pumnii și picioarele\n\nPoliţiştii Biroului de Investigații Criminale, din cadrul Poliției Municipiului Vaslui, au reținut patru persoane, cu vârste cuprinse între 23 și 37 de ani, din Vaslui, Gura Bustei și comuna Deleni, bănuite de săvârșirea infracțiunilor de lovire sau alte violențe și tulburarea ordinii și liniștii publice.\n\nPolițiștii Biroului de Investigații Criminale Vaslui au probat activitatea infracțională a patru bărbați, din municipiul Vaslui, suburbia Gura Bustei și comuna Deleni, bănuiți că ar fi tulburat linistea și ordinea publică, în noaptea de 17/18 august 2024, în municipiul Vaslui, și s-ar fi agresat reciproc.\n\nÎn urma cercetărilor efectuate, polițiștii vasluieni au stabilit că, în noaptea de de 17/18 august a.c., pe strada Ștefan cel Mare din Vaslui, în incinta unui local de alimentație publică, pe fondul unui conflict spontan, bărbații cercetați ar fi provocat scandal, tulburând ordinea și liniștea publică și s-ar fi agresat reciproc, lovindu-se cu pumnii și picioarele.\n\nIn data de 18 august a.c., ca urmare a administrării probatoriului, polițiștii Biroului de Investigații Criminale Vaslui au față de cele patru persoane cercetate măsura reținerii, pe o perioadă de 24 de ore, urmând ca acestea să fie prezentate Parchetului de pe lângă Judecătoria Vaslui, pentru dispunerea unei măsuri preventive.\n\nCercetările sunt continuate de către polițiștii vasluieni, sub supravegherea Parchetului de pe lângă Judecătoria Vaslui, în vederea stabilirii și probării întregii activități infracționale a persoanelor implicate și dispunerea măsurilor legale.",
  "metadata": {
    "original_file": "Est_News_0736.html"
  }
}