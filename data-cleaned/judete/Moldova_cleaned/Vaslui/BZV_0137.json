{
  "title": "IPJ Vaslui solicită ajutorul comunității pentru găsirea lui Elvis, un băiat de 14 ani dispărut în Bârlad - FOTO",
  "content": "Inspectoratul de Poliție Județean Vaslui solicită sprijinul comunității în găsirea unui minor care a plecat voluntar de la o adresă din municipiul Bârlad, județul Vaslui, nu a mai revenit sau contactat membrii familiei sale.\n\nELVIS Burdiman are 14 ani, este din municipiul Bârlad, județul Vaslui, și a plecat astăzi, 12 noiembrie 2024, dimineață, de la domiciliu spre școală unde nu a mai ajuns.\n\nSemnalmentele minorului: înălțime de 1.70 metri, greutate de aproximativ 60 de kilograme, păr scurt, șaten, ochi căprui. La momentul dispariției, minorul era îmbrăcat cu o bluză de tip camuflaj, închisă la culoare, prevăzută cu glugă, era încălțat cu adidași albi și purta un rucsac galben.\n\nÎn activitățile de căutare, poliţiştii beneficiază de sprijinul jandarmilor și al polițiștilor locali.\n\nRugăm pe oricine l-a văzut pe ELVIS sau are informații despre el, să apeleze 112 sau să anunțe cea mai apropiată unitate de poliție! Orice detaliu poate fi de ajutor în găsirea persoanei dispărute.",
  "metadata": {
    "original_file": "BZV_0137.html"
  }
}