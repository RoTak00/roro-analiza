{
  "title": "Comunicat de presă: Biserica promovează pacea şi unitatea, nu protestele şi dezbinarea",
  "content": "Pe grupurile reprezentanţilor unor partide politice s-a stabilit ca aceștia să meargă mâine, duminică, 8 decembrie 2024, în parohii, pentru mobilizarea credincioșilor, în vederea organizării unor proteste și mișcări de stradă împotriva Curții Constituționale a României și a altor instituții ale Statului Român.\n\nÎn acest context, adresăm un îndemn către parohiile şi mănăstirile din Arhiepiscopia Bucureștilor, precum şi către parohiile şi mănăstirile din celelalte eparhii, ca preoții, monahii și credincioșii să nu se implice şi să nu participe la astfel de acțiuni contrare atât legii, cât și păcii sociale.\n\nAstfel de instigări pot avea consecințe negative, atât asupra clericilor, cât și asupra credincioșilor.\n\nÎn concluzie, reamintim că Biserica promovează rugăciunea şi pacea sufletească pentru binele societăţii.",
  "metadata": {
    "original_file": "BZV_0081.html"
  }
}