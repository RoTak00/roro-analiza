{
  "title": "Accident rutier în localitatea Dumești! Pompierii militari au acționat pentru salvarea victimelor",
  "content": "Inspectoratul pentru Situații de Urgență „Podul Înalt” al judeţului Vaslui a intervenit cu o autospecială pentru descarcerare, o autospecială de stingere cu apă și spumă (autospecială echipată cu modul pentru descarcerare/deblocare), două ambulanțe SMURD și echipaje specializate, pentru asigurarea măsurilor PSI, descarcerarea, extragerea, evaluarea și acordarea primului ajutor calificat victimelor unui accident rutier produs pe DN 15D, în localitatea Dumești, comuna Dumești, la intersecție cu drumul care duce spre localitatea Schinetea. La intervenție participă și un echipaj care încadrează o ambulanță aparținând SAJ Vaslui.\n\nÎn accident a fost implicat un autoturism în care se aflau doi bărbați. La sosirea echipajelor de intervenție a fost găsit un autoturism răsturnat în afara carosabilului, una dintre victime fiind surprinsă sub autoturism. Din autovehiculul răsturnat se scurgeau lichide combustibile.\n\nPompierii militari au acționat pentru salvarea victimelor, concomitent cu acțiunea de descarcerare, bărbații fiind asistați medical.\n\nBărbații aflați în autoturism au fost evaluați, au primit primul ajutor în ambulanțe, în acest moment fiind transportați la Unitatea de Primiri Urgențe din cadrul Spitalului Județean de Urgență Vaslui, victimele fiind diagnosticate cu multiple fracturi și traumatisme.\n\nÎn acest moment, pompierii militari asigură zona și curăță șoseaua. Cauza și circumstanțele producerii acestui accident rutier sunt de polițiști.",
  "metadata": {
    "original_file": "Est_News_0742.html"
  }
}