{
  "title": "Reținuți de polițiștii din Vaslui! Doi tineri au furat dintr-un magazin alimente, băuturi alcoolice și țigări",
  "content": "Reținuți de polițiștii din Vaslui! Doi tineri au furat dintr-un magazin alimente, băuturi alcoolice și țigări\n\nPoliţiştii Secției 2 Poliție Rurală Vaslui, din cadrul Poliției Municipiului Vaslui, au reținut un tânăr, în vârstă de 24 de ani și un minor, în vârstă de 15 ani, ambii din comuna Cozmești, județul Vaslui, bănuiți de săvârșirea infracțiunii de furt calificat.\n\nPolițiștii Secției 2 Poliție Rurală Vaslui au documentat și probat activitatea infracțională a două persoane, bănuite de comiterea unei infracțiuni de furt calificat, de la un spațiu comercial din localitatea Fâstâci, comuna Cozmești.\n\nÎn urma cercetărilor efectuate, polițiștii din Vaslui au stabilit faptul că, la data de 17 octombrie 2024, ora 20.30, persoanele bănuite de comiterea infracțiunii cercetate ar fi pătruns, fără drept, într-un magazin de unde ar fi sustras mai multe bunuri alimentare, băuturi alcoolice și țigări.\n\nPrejudiciul cauzat în urma săvârșirii infracțiunii este estimat la 700 de lei, fiind recuperat parțial și restituit persoanei vătămate.\n\nLa data de 20 octombrie 2024, polițiștii Secției 2 Poliție Rurală Vaslui au luat față de cele două persoane cercetate măsura reținerii, pe o perioadă de 24 de ore.\n\nLa data de 21 octombrie 2024, tânărul a fost prezentat Parchetului de pe lângă Judecătoria Vaslui, față de acesta fiind dispusă măsura preventivă a controlului judiciar, pe o perioadă de 60 de zile. Minorul este cercetat în stare de libertate.\n\nCercetările sunt continuate de către polițiști, sub supravegherea Parchetului de pe lângă Judecătoria Vasluiu, în vederea stabilirii și probării întregii activității infracționale a persoanelor cercetate.",
  "metadata": {
    "original_file": "Est_News_0436.html"
  }
}