{
  "title": "IPJ Vaslui: Bunuri de peste 300.000 de euro, descoperite de polițiști și procurori",
  "content": "IPJ Vaslui: Bunuri de peste 300.000 de euro, descoperite de polițiști și procurori\n\nÎn cadrul operațiunii JUPITER, sub coordonarea Parchetului de pe lângă Înalta Curte de Casație și Justiție și Inspectoratului General al Poliției Române, la data de 26 octombrie 2024, polițiștii Serviciului de Investigații Criminale, din cadrul Inspectoratului de Poliție Județean (IPJ) Vaslui, sub supravegherea procurorului din cadrul Parchetului de pe lângă Judecătoria Vaslui, au pus în aplicare 1 mandat de percheziție domiciliară, în județul Vaslui.\n\nPolițiștii Serviciului de Investigații Criminale Vaslui, sub coordonarea Direcției Investigații Criminale din cadrul Inspectoratului General al Poliției Române, au desfășurat activități investigative privind mai multe infracțiuni de furt comise în străinătate.\n\nIn data de 26 octombrie 2024, aceștia au pus în aplicare 1 mandat de percheziție domiciliară, la o adresă din municipiul Vaslui, unde au fost descoperite articole de încălțăminte și accesorii de vestimentație aparținând unor producători renumiți, în valoare totală de peste 300.000 de euro, precum și obiecte de artă și de numismatică, cu o valoare de patrimoniu al cărui cuantum urmează a fi stabilit în cursul cercetărilor.\n\nÎn această cauză sunt efectuate cercetări, sub supravegherea Parchetului de pe lângă Judecătoria Vaslui, sub aspectul săvârșirii săvârșirii infracțiunii de tăinuire.\n\nActivitățile s-au desfășurat în contextul măsurilor luate la nivelul Poliției Române, pentru combaterea infracționalității de orice fel.",
  "metadata": {
    "original_file": "Est_News_0414.html"
  }
}