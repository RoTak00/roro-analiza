{
  "title": "Reținuți de polițiști! Doi tineri din comuna Dragomirești au bătut un bărbat din județul Bacău",
  "content": "Reținuți de polițiști! Doi tineri din comuna Dragomirești au bătut un bărbat din județul Bacău\n\nPoliţiştii Secției 1 Poliție Rurală Vaslui, din cadrul Poliției Municipiului Vaslui, au reținut doi tineri, în vârstă de 20, respectiv 24 de ani, din comuna Dragomirești, județul Vaslui, bănuiți de săvârșirea infracțiunii de lovire sau alte violențe.\n\nPoliţiştii Secției 1 Poliție Rurală Vaslui au documentat și probat activitatea infracțională a doi tineri din comuna Dragomirești, bănuiți că ar fi agresat o persoană vătămată, pe un drum public din localitatea Rădeni, comuna Dragomirești.\n\nÎn urma cercetărilor efectuate, polițiștii din Vaslui au stabilit că, în noaptea de 28/29 decembrie 2024, ora 01.00, pe fondul unui conflict spontan, persoanele cercetate ar fi agresat persoană vătămată, un bărbat din comuna Plopana, județul Bacău, lovindu-l cu pumnii și picioarele în zona corpului.\n\nConform concluziilor provizorii medico-legale emise de medicii legiști, în urma agresiunii, persoana vătămată ar fi suferit leziuni ce necesită 14-16 zile de îngrijiri medicale, pentru vindecare.\n\nLa data de 9 ianuarie 2025, ca urmare a administrării probatoriului, polițiștii Secției 1 Poliție Rurală Vaslui au luat față de persoanele cercetate măsura reținerii, pe o perioadă de 24 de ore, sub aspectul săvârșirii infracțiunii de lovire sau alte violențe.\n\nCercetările sunt continuate de către polițiști, sub supravegherea Parchetului de pe lângă Judecătoria Vaslui, în vederea stabilirii și probării activității infracționale a persoanelor cercetate.",
  "metadata": {
    "original_file": "Est_News_0094.html"
  }
}