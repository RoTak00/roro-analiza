{
  "title": "Tineri sancționați de polițiștii bârlădeni pentru întreceri neautorizate cu motociclete",
  "content": "Trei tineri, în vârstă de 17 ani, din municipiul Bârlad și comuna Pogana, au fost sancționați de polițiștii rutieri din municipiul Bârlad pentru comportamentul agresiv manifestat în conducerea unor vehicule pe drumurile publice, după ce au făcut întreceri neautorizate cu motocicletele, în apropierea unui liceu din Bârlad.\n\nSituația a fost sesizată polițiștilor rutieri din Bârlad și a avut loc în data de 26 septembrie 2024, când echipajele de poliție au fost alertate cu privire la zgomotul și agitația din zonă.\n\nLa fața locului, polițiștii au constatat că 3 tineri s-au întrecut cu motocicletele, punând astfel în pericol siguranța lor, a altor participanți la trafic și a pietonilor.\n\nAceștia au fost rapid identificați și depistați, fiind sancționați conform legislației în vigoare, cu sancțiuni în cuantum total de 1.980 de lei.\n\nTotodată, minorilor le-a fost suspendat dreptul de a conduce vehicule pe drumurile publice, pe o perioadă de 30 de zile.\n\nPoliția reamintește că astfel de comportamente sunt interzise și pot avea consecințe grave, atât din punct de vedere al siguranței publice, cât și legal și că, împreună cu celelalte structuri ale Ministerului Afacerilor Interne, continuă să monitorizeze activitățile din zona liceelor, având ca scop prevenirea incidentelor și asigurarea unui mediu școlar sigur pentru toți elevii.\n\nÎn acest context, facem apel către părinți să ne sprijine în demersul de prevenire a evenimentelor rutiere în care sunt implicați minorii, indiferent de forma de deplasare. Adoptând principiul „mai bine prevenim decât să măsurăm”, îi îndrumăm să colaboreze cu autoritățile pentru a stopa accidentele rutiere grave.",
  "metadata": {
    "original_file": "Est_News_0541.html"
  }
}