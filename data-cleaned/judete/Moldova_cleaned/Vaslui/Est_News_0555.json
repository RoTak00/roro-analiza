{
  "title": "Rulotă radiată din circulație, descoperită în vama Albiţa",
  "content": "Poliţiştii de frontieră vasluieni efectuează cercetări cu privire la un bărbat cu cetățenie română și Republica Moldova care s-a prezentat la controlul de frontieră, tractând o rulotă neîmatriculată.\n\nÎn data de 24 septembrie a.c., în jurul orei 03.20, în Punctul de Trecere a Frontierei Albița – ITPF Iaşi, s-a prezentat pentru efectuarea formalităţilor de control pentru trecerea frontierei, un bărbat cu cetățenie română și Republica Moldova, în vârstă de 33 de ani, conducând un ansamblu rutier format dintr-un microbuz înmatriculat în Marea Britanie și o rulotă ce avea număr de înmatriculare identic cu cel al mijlocului de transport de care era cuplată.\n\nLa controlul de frontieră, existând suspiciuni cu privire la starea de înmatriculare a rulotei, colegii noştri au procedat la efectuarea de verificări suplimentare, în urma cărora au constatat că aceasta este radiată din circulaţie, iar în prezent nu figurează a fi înmatriculată în circulație de către autoritățile din Marea Britanie sau de un alt stat.\n\nÎn cauză, poliţiştii de frontieră efectuează cercetări sub aspectul săvârşirii infracţiunilor de tractarea unei remorci neînmatriculate sau neînregistrate ori cu număr fals de înmatriculare, la finalizare urmând a fi dispuse măsurile legale care se impun.",
  "metadata": {
    "original_file": "Est_News_0555.html"
  }
}