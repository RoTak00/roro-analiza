{
  "title": "Două tabere destinate persoanelor evacuate, sunt operaționalizate în municipiile Bârlad și Huși - FOTO",
  "content": "Din dispoziția domnului Marcel Ciolacu, prim-ministru al României, a domnului Cătălin Predoiu, viceprim-ministru și ministru al afacerilor interne, domnul general Dan-Paul Iamandi, Inspectorul general al Inspectoratului General pentru Situații de Urgență asigură coordonarea forțelor care intervin în județele Vaslui și Iași.\n\nÎn continuarea măsurilor adoptate până acum pentru furnizarea unui răspuns eficient, dar și în sprijinul comunităților afectate, autoritățile au decis ridicarea a patru tabere în județul Galați (tabere destinate persoanelor evacuate), fiecare dintre acestea având o capacitate de aproximativ 200 de persoane, precum și amplasarea altor patru tabere în județele Vaslui și Iași (două în județul Vaslui și tot atâtea în județul Iași), astfel încât cetățenii să poată fi evacuați preventiv, dacă situația o va impune. Cele două tabere din județul Vaslui sunt operaționalizate în municipiile Bârlad și Huși\n\nDe asemenea, cu ajutorul autorităților locale s-a decis identificarea și punerea la dispoziția persoanelor afectate, a peste 800 locuri de cazare, în județul Galați.\n\nLa nivelul Ministerului Afacerilor Interne a fost activat Centrul Operativ de Comandă, care s-a ocupat și se ocupă de coordonarea integrată a misiunilor.",
  "metadata": {
    "original_file": "BZV_0243.html"
  }
}