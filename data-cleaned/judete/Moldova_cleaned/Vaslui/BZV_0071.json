{
  "title": "Accident grav la intrarea în Huși, zona Dobrina: trei persoane rănite și transportate la spital",
  "content": "Un accident rutier grav a avut loc in aceasta seara, în zona Dobrina, la intrarea în municipiul Huși. În urma impactului dintre un autoturism și un microbuz, trei persoane au fost rănite și au fost transportate de urgență la Spitalul Municipal „Dimitrie Castroian” Huși.\n\nIn evenimentul rutier a fost implicat un autoturism marca Volkswagen și un microbuz Mercedes Sprinter cu remorcă, înmatriculat în Republica Moldova. Conform primelor informații, autoturismul usor care se afla în urcare, iar într-un viraj, șoferul a pierdut controlul asupra direcției de mers. Vehiculul a intrat pe contrasens și a acroșat microbuzul, provocând impactul violent.\n\nLa fața locului s-au deplasat echipaje de interventie, 2 ambulante, un echipaj Smurd cat si o autospeciala a Sectiei de Pompieri Husi pentru descarcerare si asigurare masuri PSI .\n\nTraficul în zonă a fost temporar blocat pentru efectuarea măsurătorilor necesare. Polițiștii continuă cercetările pentru a determina toate detaliile și cauzele producerii acestui eveniment rutier.\n\nVom reveni cu informații pe măsură ce ancheta progresează.",
  "metadata": {
    "original_file": "BZV_0071.html"
  }
}