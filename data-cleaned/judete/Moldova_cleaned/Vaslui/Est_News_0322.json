{
  "title": "Echipa de handbal CSM Vaslui s-a calificat în sferturile Cupei României",
  "content": "Echipa de handbal CSM Vaslui s-a calificat în sferturile Cupei României, după ce a învins la limită pe CSM Oradea, scor 30-29 (15-12).\n\nJocul a fost echilibrat, cu precădere în primele 15 minute, însă vasluienii au profitat de plusul de experiență și s-au desprins pe tabelă, astfel că la jumătatea partidei aveau trei goluri avans, scor 15-12.\n\nÎn partea a doua, CSM Oradea nu a cedat, deși handbaliștii antrenați de Gabriel Armanu s-au desprins la patru lungimi, scor 28-24, cu șase minute înainte de fluierul final. Însă gazdele au revenit și au egalat la 29 cu două minute înainte de final. Yashchanka a marcat chiar înainte de epuizarea timpului de joc, aducând victoria și calificarea Vasluiului în sferturi.\n\nPrincipalul marcator a fost Andrei Yashchanka, cu 10 goluri, ultimul fiind marcat la ultima fază a meciului. Arnad Hamzic și Robert Furak au înscris câte 4 goluri.",
  "metadata": {
    "original_file": "Est_News_0322.html"
  }
}