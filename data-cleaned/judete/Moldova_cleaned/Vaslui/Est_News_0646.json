{
  "title": "Peste 80 de meșteri populari sunt prezenți în municipiul Vaslui la Târgul Meșterilor Populari",
  "content": "Peste 80 de meșteri populari sunt prezenți în municipiul Vaslui la Târgul Meșterilor Populari\n\nLa sfârțitul acestei săptămâni are loc Târgul Meșterilor Populari. Peste 80 de meșteri populari din județul Vaslui, Argeș, Harghita, București, Botoșani, Suceava, Bacău, Iași, Neamț, Bistrița Năsăud, Mureș și R. Moldova sunt prezenți în Parcul Copou, unde au expus autenticul și promovează cea mai de preț comoară a românilor reprezentată de meșteșugurile tradiționale.\n\nMeșterii au venit la târg cu oale din lut, străchini, icoane, țesături, ii, cămăși populare, pălării, opinci, mobilier și alte valori tradiționale.\n\nEvenimentul cuprinde și o serie de spectacole artistice, pe scenă urcând Paula Corina Sîrbu, Silvia Ene, Fanfara Bârlădeanca, Mariana Stoica, Delia Gandore, Angelica Flutur, ansamblurile de dansuri „Hora Vasluiului” și „Trandafir de la Moldova”, alături de Mioara Velicu.\n\nTârgul Meșterilor Populari este organizat de Centrul Cultural Județean Vaslui, în parteneriat cu Primăria Vaslui și Consiliul Județean Vaslui.",
  "metadata": {
    "original_file": "Est_News_0646.html"
  }
}