{
  "title": "Criză de locuri de muncă! Doar 275 de slujbe pentru cele 925 de persoane care au participat la bursa locurilor de muncă",
  "content": "Criză de locuri de muncă! Doar 275 de slujbe pentru cele 925 de persoane care au participat la bursa locurilor de muncă\n\nUn număr de 925 de persoane au participat la bursa locurilor de muncă organizată în județul Vaslui. Firmele locale au pus la dispoziția celor interesați 275 de locuri de muncă. La bursă au participat şi 312 elevi şi 20 de persoane cu dizabilităţi din centrele Protecției Copilului Vaslui.\n\nÎn cadrul bursei locurilor de muncă organizată pe data de 11 octombrie 2024 de către Agenţia Judeţeană pentru Ocuparea Forţei de Muncă (AJOFM) Vaslui, persoanele care au dorit să se angajeze au avut de ales dintr-un număr de 275 locuri de muncă puse la dispoziţie de 29 agenţi economici din judeţ.\n\nAcţiunea s-a desfăşurat concomitent în Vaslui (la sediul Centrului de Judeţean de Resurse pentru Asistenţă Educaţională, strada alecu Donici nr. 2 ), Bârlad (sediul Cantinei de ajutor social Bârlad str.Stefan Procopiu nr 7) şi Huşi ( sediul Casei de cultura “Alexandru Giugaru”, str. Alexandru Giugaru , nr.2), începând cu ora 9 00 .\n\nDin cei peste 800 de agenţi economici din judeţ contactaţi de către AJOFM Vaslui, în vederea identificării cererii de forţă de muncă, au confirmat participarea la bursă 31 care au oferit 275 locuri de muncă vacante (la Vaslui 11 firme au oferit 172 locuri de munca, la Bîrlad 9 firme – 83 posturi şi la Huşi 11 firme – 20 posturi). Dintre acestea 31 s-au adresat persoanelor cu studii superioare şi 244 persoanelor fără studii superioare.\n\n„Printre meseriile cele mai solicitate se numără – pentru persoanele cu studii superioare :inginer căi ferate, drumuri şi poduri, inginer construcţii civile, industriale si agricole, inginer electrician etc. Pentru persoanele fără studii superioare oferta este formată din: asistent relatii publice si comunicare (studii medii) , operator introducere, validare si prelucrare date,gestionar depozit,operator confectioner industrial îmbracaminte din tesaturi, tricotajeetc” , a spus Laura Toporăscu, purtător de cuvânt al AJOFM Vaslui.\n\nLa bursă au participat şi 312 de elevi ai claselor terminale din cadrul a opt unități de învațământ din judeţ şi 20 de persoane cu dizabilităţi din Centrele Direcției Generală de Asistență Socială și Protecția Copilului Vaslui.\n\nLa bursa organizată anul acesta au participat 925 de persoane aflate în căutarea unui loc de muncă ( la Vaslui- 510, Bârlad-170 şi la Huşi 245). Au fost selectaţi în vederea încadrării un număr de 56 persoane (Vaslui -29 persoane, Bârlad 20 persoane, Huşi-7 persoane).",
  "metadata": {
    "original_file": "Est_News_0477.html"
  }
}