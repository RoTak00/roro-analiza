{
  "title": "Vasluiul a găzduit prima ediție a Târgului Serviciilor Sociale",
  "content": "Pe lângă standurile de prezentare mai sunt organizate workshop-uri și ateliere de lucru, la care participă specialiști și beneficiari, care interacționează cu publicul vizitator.\n\nÎn deschidere, Ciprian-Ionuț Trifan, președintele Consiliului Județean Vaslui, a mulțumit invitaților, dar și partenerilor care sunt alături de DGASPC Vaslui, instituție care marchează în acest an 27 de ani de existență.\n\n„Știu foarte bine care sunt dificultățile, dar și satisfacțiile acestor profesii din sistemul de protecție. Din acest motiv mă înclin în fața dumneavoastră și vă mulțumesc pentru ceea ce faceți. Mă mândresc cu fiecare coleg în parte de la DGASPC. Instituția Consiliului Județean Vaslui va fi alături de dumneavoastră de fiecare dată, sprijinind acest segment de protecție socială pentru a ajuta permanent persoanele vulnerabile și copiii cu dizabilități. Îmi doresc foarte mult să avem mai multe programe prin care colegii noștri să se perfecționeze, iar împreună să facem tot ce ne stă în putere și pricepere pentru a fi mai bine unor oameni care au nevoie de ajutor. Aveți în mine un prieten și un partener, cu dorința de a face bine”, a spus Ciprian-Ionuț Trifan, președintele Consiliului Județean Vaslui.\n\nTârgul Serviciilor Sociale are loc și la Bârlad, în foaierul Teatrului „Victor Ion Popa”.",
  "metadata": {
    "original_file": "Est_News_0314.html"
  }
}