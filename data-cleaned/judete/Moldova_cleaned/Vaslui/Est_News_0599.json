{
  "title": "Căutată de autoritățile din Franța, descoperită și reținută în PTF Albița",
  "content": "Poliţiştii de frontieră din Punctul de Trecere a Frontierei Albiţa au depistat şi reţinut o femeie, cetățean Belarus, căutată de autorităţile din Franța.\n\nÎn ziua de 16 septembrie a.c, în jurul orei 08.50, în Punctul de Trecere a Frontierei Albiţa-ITPF Iaşi, s-a prezentat pentru efectuarea formalităţilor de control, pentru a intra în țară, pasageră într-un mijloc de transport, o femeie din Belarus, în vârstă de 32 de ani.\n\nLa controlul de frontieră, colegii noştri au constatat că pe numele femeii era emisă o alertă de punere în aplicare a unui mandat de arestare şi predare sau extrădare emisă de autorităţile din Franța, în anul 2023.\n\nPersoana în cauză a fost predată unei echipe operative din cadrul Serviciului de Investigaţii Criminale al Inspectoratului Județean de Poliție Vaslui în vederea luării măsurilor legale ce se impun.",
  "metadata": {
    "original_file": "Est_News_0599.html"
  }
}