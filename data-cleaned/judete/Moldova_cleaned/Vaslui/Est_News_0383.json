{
  "title": "Accident în apropiere de pensiunea MIRA! Au fost implicate trei autoturisme în care se aflau șase persoane",
  "content": "Accident în apropiere de pensiunea MIRA! Au fost implicate trei autoturisme în care se aflau șase persoane\n\nPompierii bârlădeni au intervenit cu o autospecială de stingere cu apă și spumă (autospecială echipată cu modul pentru descarcerare/deblocare) și două ambulanțe SMURD, pentru asigurarea măsurilor PSI, evaluarea și acordarea primului ajutor calificat victimelor unui accident rutier produs pe DN 24, în apropiere de pensiunea MIRA.\n\nÎn accident au fost implicate trei autoturisme în care se aflau șase persoane. La intervenție au participat și două echipaje care încadrează ambulanțe aparținând SAJ Vaslui, substația Bârlad.\n\nLa sosirea echipajelor de intervenție au fost găsite trei autoturisme avariate, persoanele implicate în accident fiind evacuate. Persoanele au fost evaluate și au primit prim ajutor calificat, ulterior patru dintre acestea (două femei și tot atâția bărbați) fiind transportate la Compartimentul de Primiri Urgențe din cadrul Spitalului Municipal „Elena Beldiman” Bârlad.",
  "metadata": {
    "original_file": "Est_News_0383.html"
  }
}