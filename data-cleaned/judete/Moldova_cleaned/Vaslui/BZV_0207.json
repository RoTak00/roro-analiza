{
  "title": "IPJ Vaslui: Activitati desfasurate de politistii pentru prevenirea violentei domestice - FOTO",
  "content": "La data de 6 octombrie 2024, structurile Inspectoratului de Poliție Județean Vaslui au desfășurat în comunele Zorleni și Bogdănești, județul Vaslui, activități destinate informării și conștientizării victimelor și potențialelor victime ale violenței domestice.\n\nÎn cadrul celor două activități desfășurate de polițiștii Serviciului de Ordine Publică și Compartimentului de Analiză și Prevenirea Criminalității, din cadrul Inspectoratului de Poliție Județean Vaslui, precum și ai Secției 3 Poliție Rurală Bârlad și Secției 7 Poliție Rurală Iana, din cadrul Poliției Municipiului Bârlad, cei peste 90 de beneficiari au fost informați cu privire la riscurile la care se expun ca urmare a acceptării abuzurilor comise asupra lor, precum și modul în care ceilalți membri de familie sunt afectați, formele violenței domestice sau modalitatea de prevenire a faptelor comise cu violență asupra unui membru de familie.\n\nDe asemenea, polițiștii le-au vorbit beneficiarilor din mediul rural despre beneficiile ordinului de protecție și ordinului de protecție provizoriu, modalitatea de emitere, punere în aplicare, durata acestora, măsurile dispuse față de victimă și/sau agresor în caz de nerespectare a măsurilor dispuse prin ordinul de protecție sau ordinul de protecție provizoriu, instituțiile care pot fi contactate în vederea solicitării de informații și sprijin, altele decât Poliția Română, precum și rolul asistentului social din cadrul primăriei și cum pot primi sprijin de la acesta.\n\nÎn urma discuțiilor purtate cu beneficiarii acțiunilor informativ-preventive defășurate ieri, polițiștii vasluieni au constatat că mulți dintre aceștia au fost, cel puțin o dată, victimele violenței domestice, însă nu au sesizat fapta.\n\nEmiterea unui ordin de protecţie provizoriu presupune, pentru o periodă de 5 zile, impunerea uneia ori mai multor obligaţii sau interdicţii față de agresor, după cum urmează:\n• evacuarea temporară a agresorului din locuinţa comună, indiferent dacă acesta este titularul dreptului de proprietate;\n• reintegrarea victimei şi, după caz, a copiilor în locuinţa comună;\n• obligarea agresorului la păstrarea unei distanţe minime determinate faţă de victimă, faţă de membrii familiei acesteia, faţă de reşedinţa, locul de muncă sau unitatea de învăţământ a persoanei protejate;\n\nEmiterea unui ordin de protecţie presupune impunerea uneia ori mai multor obligaţii sau interdicţii față de agresor, după cum urmează:\n\n1 evacuarea temporară a agresorului din locuinţa comună, indiferent dacă acesta este titularul dreptului de proprietate;\n\n2 reintegrarea victimei şi, după caz, a copiilor în locuinţa comună;\n\n3 obligarea agresorului la păstrarea unei distanţe minime determinate faţă de victimă, faţă de membrii familiei acesteia, faţă de reşedinţa, locul de muncă sau unitatea de învăţământ a persoanei protejate;\n\n4 limitarea dreptului de folosinţă al agresorului numai asupra unei părţi a locuinţei comune atunci când aceasta poate fi astfel partajată încât agresorul să nu vină în contact cu victima;\n\n6 cazarea victimei, cu acordul acesteia, şi, după caz, a copiilor, într-un centru de asistenţă;\n\n8 interdicţia pentru agresor de a se deplasa în anumite localităţi sau zone determinate pe care persoana protejată le frecventează ori le vizitează periodic.",
  "metadata": {
    "original_file": "BZV_0207.html"
  }
}