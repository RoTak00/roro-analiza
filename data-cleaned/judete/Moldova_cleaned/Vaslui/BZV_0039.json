{
  "title": "Nicușor Ciupilan – „cel mai competent” viceprimar al Hușului! Poporul nu înțelege geniul… - FOTO",
  "content": "La Huși, printre misterele locale ce continuă să sfideze logica, unul rămâne de nepătruns: Nicușor Ciupilan, viceprimarul cel mai bine plătit raportat la nivelul de notorietate din oraș. Un salariu considerabil, de-a dreptul astronomic pentru mulți dintre hușeni, îi asigură un trai lipsit de griji, în timp ce restul muritorilor plătesc taxele fără să știe prea bine cine este acest ilustru necunoscut.\n\nPuțini știu că Nicușor și-a construit cu migală cariera în umbra primarului Ioan Ciupilan. Coincidența de nume pare să fi fost cea mai bună strategie politică: să stai la cutie și să speri că lumea te va confunda, la momentul potrivit, cu șeful. Iar planul funcționează perfect! De câte ori ați auzit pe cineva spunând „Ciupilan”? Dar câți știau că, de fapt, este vorba despre Nicușor, și nu Ioan?\n\nMereu prezent, dar niciodată vizibil, Nicușor pare să fie viceprimarul ideal: unul care nu iese în evidență nici prin realizări, nici prin greșeli. Și totuși, buzunarul îi este vizibil: indemnizația sa ar face invidios chiar și un manager de corporație. Pentru ce? Rămâne să ghicim.\n\nÎntr-un oraș în care oamenii încă mai confundă numele și se întreabă ce face acest om în afară de a sta pe lângă primar, Nicușor Ciupilan pare să aibă un singur vis: să preia într-o zi locul de edil-șef. Nu prin muncă, ci printr-o confuzie de proporții.\n\nNicușor Ciupilan, dovada că un nume bine ales îți poate asigura o carieră… sau măcar un salariu gras!",
  "metadata": {
    "original_file": "BZV_0039.html"
  }
}