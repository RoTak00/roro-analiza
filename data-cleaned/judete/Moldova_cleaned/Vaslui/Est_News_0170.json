{
  "title": "Vești bune pentru antreprenori! Se va înființa Consiliul Consultativ al oamenilor de afaceri din municipiului Vaslui",
  "content": "Vești bune pentru antreprenori! Se va înființa Consiliul Consultativ al oamenilor de afaceri din municipiului Vaslui\n\nAleșii locali vor dezbate în ședința din această săptămână un proiect de hotărâre privind înfiinţarea Consiliului Consultativ al oamenilor de afaceri din municipiului Vaslui. Noua structură se va constitui pe lângă Consiliul Local Vaslui și va fincţiona pe baza dialogului structurat în ceea ce priveşte implementarea şi monitorizarea politicilor publice în domeniul economic la nivel local.\n\nObiectivul general al Consiliului Conultativ îl reprezintă optimizarea proceselor orientate căfre beneficiari, prin abordarea strategică a dezvoltării municipiului Vaslui pe termen lung, utilizând instrumente de planificare a investiţiilor, bugetelor şi intervenţiilor în comunitate şi prin dezvoltarea soluţiilor de simplificare a relaţiei dintre autorităţile administraţiei publice locale şi cetăţeni.\n\n„Autorităţile administraţiei publice de la nivelul Municipiului Vaslui îşi propun implementarea dezideratului de a avea o administraţie publică eficientă şi recptivă la nevoile societăţii, sens în care îşi manifestă intenţia de a creşte dimensiunea participativă a sectorului ONG, a mediului academic românesc şi a celorlalţi parteneri sociali relevanţi, să dezvolte cultura dialogului politic şi social în România şi să consilideze capacitatea acestora de a-şi realiza cât mai bine şi cât mai eficient activităţile, astfel încât aceştia să fie parteneri vizibili pe scena politico-administrativă şi cenzori ai activităţii autorităţilor publice”, se arată în raportul la proiectul de hotărâre.\n\nConsiliul va oferi sugestii privind politicile publice locale de o manieră organizată şi structurată, va funcţiona ca o stuctură consultativă şi apolitică, fără personalitate juridică, bazată pe participare cetăţenească voluntară şi pro-bono, o platformă de dialog civic structurat, flexibilă şi deschisă tuturor celor interesaţi de politicile publice locale.\n\nStrategia integrată de dezvoltare urbană a municipiului Vaslui pentru perioada 2021-2027 defineşte o imagine clară a obiectivelor strategice şi a căilor de operaţionalizare a acestora, pe care administraţia publică locală împreună cu principalii actori locali şi le-au asumat pentru orizontul de timp 2021- 2027.\n\nMunicipiul Vaslui îşi propune ca, în anul 2027, să aibă un mediu economic competitiv şi cu resurse umane adaptate realităţii socio-economice interne. Reanalizarea particularităţilor locale a condus la concluzia că această evoluţie va putea deveni posibilă prin creşterea adaptabilităţii locuitorilor la particularităţile socio-economice locale şi promovarea incluziunii sociale; facilitarea accesului la utilităţi, servicii de calitate în domeniile asistenţă socială, sănătate şi educaţie; susţinerea culturii antreprenoriale şi a inovării etc.",
  "metadata": {
    "original_file": "Est_News_0170.html"
  }
}