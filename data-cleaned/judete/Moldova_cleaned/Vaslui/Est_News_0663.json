{
  "title": "Județul Vaslui primește peste opt milioane de lei pentru derularea Programului pentru Școli al României",
  "content": "Județul Vaslui primește peste opt milioane de lei pentru derularea Programului pentru Școli al României\n\nAgenția de Plăți și Intervenție pentru Agricultură informează că pentru anul școlar 2024-2025, a fost aprobată suma de 760.241.000 lei ca buget pentru implementarea Programului pentru Școli al României.\n\nLa nivel național, este prevăzută suma de 96.176.000 lei pentru acordarea gratuită de fructe şi legume şi 38.163.000 lei pentru derularea măsurilor educative aferente; 370.676.000 lei pentru acordarea gratuită de lapte de consum şi produse lactate fără adaos de lapte praf şi 38.163.000 lei pentru derularea măsurilor educative aferente; 217.063.000 lei pentru acordarea gratuită de produse de panificaţie.\n\nSăptămânal, copiii din grădinițe și școli până în clasa a VIII-a inclusiv vor primi câte două porții de fructe și/sau legume, trei porții de lapte, două porții de produse lactate și cinci produse de panificație. În plus, ei vor fi și învățați de ce este important să mâncăm sănătos, prin acțiuni educative despre nutriție, incluse în acest program.\n\nProgramul este finanțat de către Ministerul Agriculturii, dar derularea sa efectivă cade în responsabilitatea autorităților administrației publice locale și în responsabilitatea directorilor grădinițelor și școlilor, care răspund, așadar, de buna desfășurare a acestui program.\n\nJudețul Vaslui va primi suma de 1.848.000 lei pentru pentru acordarea gratuită de fructe şi legume și suma de 733.000 de lei pentru măsuri educative. De asemenea, județul Vaslui va primi sum ade 7.121.000 de lei pentru pentru acordarea gratuită de lapte de consum şi produse lactate fără adaos de lapte praf și suma de 733.000 de lei pentru derularea măsurilor educative aferente.",
  "metadata": {
    "original_file": "Est_News_0663.html"
  }
}