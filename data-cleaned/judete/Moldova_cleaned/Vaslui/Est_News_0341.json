{
  "title": "Muzeul Județean Vaslui organizează Festivalul – concurs „Datini și obiceiuri de iarnă”",
  "content": "Muzeul Județean „Ștefan cel Mare” Vaslui, aflat sub egida Consiliului Județean Vaslui, organizează manifestarea cultural – artistic Festivalul – concurs „Datini și obiceiuri de iarnă” care se adresează vârstei școlare.\n\nÎnscrierea participanților va avea loc în perioada 6 noiembrie – 6 decembrie 2024, la secretariatul Muzeului Județean „Ștefan cel Mare” Vaslui, strada Hagi Chiriac, Nr.2, cod 730129, județul Vaslui, România. Telefon/Fax: 0235/311626, prin predarea unui CD care să conțină înregistrarea programului artistic propus, menționând pe acesta datele de contact ale participantului (profesor coordonator).\n\nÎn urma jurizării evoluției participanților se vor acorda trei premii la categoria învățământ preșcolar și primar și trei premii pentru categoria gimnazial și liceal.\n\nPremierea va avea loc la Centrul Cultural „Dimitrie Cantemir” Vaslui în cadrul unui spectacol al laureaților Festivalului–concurs de „Datini și obiceiuri de iarnă” în data de luni 16 decembrie 2024, începând cu ora 10:00.",
  "metadata": {
    "original_file": "Est_News_0341.html"
  }
}