{
  "title": "Huseanul Nelu Tătaru contestă controlul judiciar impus de DNA: „Condamnat public și politic înainte de a fi judecat - FOTO",
  "content": "Fostul ministru al Sănătății, medicul Nelu Tătaru, a anunțat public că a fost pus sub control judiciar de către Direcția Națională Anticorupție (DNA), la trei săptămâni după ce locuința și biroul său au fost percheziționate. Conform deciziei autorităților, Tătaru are interdicția de a practica medicina în spitalele publice, o măsură pe care acesta o consideră nejustificată și pe care o va contesta la Înalta Curte de Casație și Justiție.\n\nÎntr-o postare publicată pe rețelele sociale, medicul și-a exprimat dezamăgirea față de situația în care se află, criticând faptul că a fost „condamnat înainte de a fi judecat – public, politic și profesional.” El a afirmat că măsurile luate împotriva sa au afectat nu doar cariera sa profesională, dar și viața personală și familia sa, care a suferit un impact emoțional semnificativ. „Nu voi renunța vreodată la profesia mea, la pacienții mei și sfaturile medicale de care au nevoie,” a declarat Tătaru, subliniind că această decizie afectează mai ales pacienții, mai ales pe cei cu acces limitat la servicii medicale.\n\nNelu Tătaru a mulțumit pacienților și publicului pentru sprijinul primit și i-a încurajat pe aceștia să „fie drepți” și să aibă grijă de sănătatea lor, promițând că va fi alături de ei „chiar și cu un sfat”, până când își va putea relua activitatea medicală.\n\nDecizia DNA de a impune control judiciar asupra sa a atras atenția asupra legăturilor tot mai evidente între justiție și influențele politice în spațiul public. Contestarea măsurii la Înalta Curte este programată în zilele următoare.",
  "metadata": {
    "original_file": "BZV_0152.html"
  }
}