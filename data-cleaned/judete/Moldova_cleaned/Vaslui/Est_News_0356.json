{
  "title": "Permis de conducere fals oprit din drumul către Italia",
  "content": "Poliţiştii de frontieră din cadrul Punctului de Trecere a Frontierei Albița au descoperit în bagajul unui cetățean moldovean, pasager într-un autocar ce avea ca destinație Italia, un permis de conducere fals,.\n\nÎn data de 6 noiembrie a.c., în jurul orei 23.15, în Punctul de Trecere a Frontierei Albița – ITPF Iași, s-a prezentat pentru a intra în ţară ca pasager al unui autocar ce efectua curse regulate pe ruta Republica Moldova-Italia, un bărbat cu cetățenie Republica Moldova, în vârstă de 55 de ani.\n\nÎn baza profilului de risc, s-a procedat la efectuarea controlului amănunţit asupra mijlocului de transport și a persoanelor, ocazie cu care a fost descoperit ascuns în bagajul de mână al bărbatului, un permis de conducere cu însemnele autorităţilor române.\n\nCu ocazia verificărilor specifice efectuate, polițiștii de frontieră au stabilit că documentul în cauză nu îndeplinește condițiile de formă și fond ale unuia autentic, fiind fals.\n\nCu privire la cele constatate, bărbatul a declarat că, la rugămintea unui conațional, a decis să transporte documentul în cauză în Italia, urmând ca la Verona să îl preda destinatarului. Acesta a mai declarat că nu are cunoștință despre faptul că documentul este fals ori falsificat.\n\nPoliţiştii de frontieră efectuează cercetări în cauză sub aspectul săvârşirii infracţiunii de fals material în înscrisuri oficiale.",
  "metadata": {
    "original_file": "Est_News_0356.html"
  }
}