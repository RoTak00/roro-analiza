{
  "title": "Persoanele interesate pot cumpăra vechime pentru o perioadă de maxim 6 ani",
  "content": "La data de 1 septembrie 2024, acest tip de contract de asigurare socială a încetat de drept, ca urmare intrării în vigoare a Legii nr. 360/2023, care a abrogat prevederile OUG nr. 163/2020, cu modificările ulterioare.\n\nPersoanele care au încheiat contracte de asigurare socială în baza OUG nr. 163/2020 şi care nu au achitat contribuţia de asigurare socială datorată până la data de 1 septembrie 2024 pot efectua plata acestei contribuţii până la data de 21 decembrie 2024.\n\nPersoanele interesate pot încheia un nou contract de asigurare socială cu asigurare retroactivă, în baza art 6 alin. (3) din Legea nr.360/2023, pentru o perioadă de maxim 6 ani calendaristici anteriori lunii încheierii contractului.\n\nDupă recalcularea din luna septembrie, pensia medie de asigurări sociale de stat încasată de pensionarii vasluieni a crescut la 2.280 de lei. În luna ianuarie 2024 pensia medie era în cuantum de 1.857 de lei. Vasluiul face parte din grupul județelor de la nivel național unde se încasează cele mai mici pensii (Botoșani – 2.213 lei, Vrancea – 2.254 lei, Giurgiu – 2.270 de lei).\n\nÎn luna septembrie 2024, în județul Vaslui erau înregistrați 80.622 de pensionari. Valoarea totală a drepturilor de pensie achitată în luna septembrie s-a ridicat la suma de 183.834.071 de lei.\n\nÎn urma recalculării pensiilor, la nivelul județului Vaslui creșterea medie a fost de 438 de lei. Pentru 21.000 de pensionari care primesc indemnizație socială creșterea este zero sau mai mică. Pentru 26.000 de pensionari vasluieni pensiile au crescut cu sume cuprinse între 100-500 de lei, pentru 17.000 de pensionari cu 1.000 de lei, pentru 10.000 de pensionari pensiile au crescut cu 2.000 de lei. De asemenea, pentru 800 de pensionari creșterile sunt de peste 2.000 de lei.",
  "metadata": {
    "original_file": "Est_News_0386.html"
  }
}