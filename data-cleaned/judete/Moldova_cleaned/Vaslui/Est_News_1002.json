{
  "title": "Premii obținute de tinerii din sistemul vasluian de protecție a copilului la Festivalul Național „D-ale lui Caragiale”",
  "content": "Premii obținute de tinerii din sistemul vasluian de protecție a copilului la Festivalul Național „D-ale lui Caragiale”\n\nTalentul, dăruirea și determinarea a 3 tineri din cadrul Complexului de Servicii Comunitare Negrești au fost binemeritat răsplătite în cadrul Festivalului Național – Concurs de Teatru «D-ale lui Caragiale», organizat astăzi la Ploiești. Înzestrații actori amatori, sub îndrumarea colegei noastre psiholog Calciu Mona și a întregului colectiv al complexului, au pus în scenă 2 momente inspirate din operele unor cunoscuți dramaturgi, iar prestația acestora, demnă de toată admirația și aprecierea noastră, le-a adus 4 premii, spunem noi, cele mai importante din cadrul festivalului concurs:\n\n-”Preniul pentru cea mai bună mișcare scenică”\n\n-”Premiul pentru cel mai bun actor al festivalului”\n\n-”Premiul pentru cea mai bună actriță a festivalului”\n\nFestivalul Național – Concurs de Teatru «D-ale lui Caragiale» Ploiești, aflat la cea de-a VII-a ediție, este dedicat copiilor și tinerilor din sistemul de protecție specială din întreaga țară, iar în acest an a reunit aproximativ 100 de participanți din județele Prahova, Neamț, Cluj, Buzău, Vaslui și sectorul 6 al municipiului București.\n\nPrin vocea directorului general Dragoș-Andrei CAZACU, transmitem mesajul întregului colectiv al DGASPC Vaslui: ”Felicitări, dragi copii! Ne mândrim cu voi și ne oferiți motiv de mare bucurie pentru prestația și reușita voastră! Orice performanță a voastră, fie ea mai mică sau mai mare, validează munca noastră de zi cu zi și ne motivează să descoperim permanent, alături și întotdeauna pentru de voi, cele mai potrivite metode și activități care să vă pună în valoare indiferent ce cale alegeți să parcurgeți în viață!”",
  "metadata": {
    "original_file": "Est_News_1002.html"
  }
}