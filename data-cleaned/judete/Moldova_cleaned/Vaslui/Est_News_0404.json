{
  "title": "Accident rutier în Dumești! Un autoturism a intrat într-un atelaj cu tracțiune animală",
  "content": "Salvatorii negreșteni au intervenit cu o autospecială SMURD pentru evaluarea și acordarea primului ajutor calificat victimelor unui accident rutier produs pe DN 15D, în localitatea Dumești, comuna Dumești. În accident au fost implicate un autoturism și un atelaj cu tracțiune animală, în cele două vehicule aflându-se trei persoane.\n\nLa sosirea echipajului de intervenție au fost găsite trei persoane care au și fost evaluate, două dintre acestea necesitând acordarea de prim ajutor calificat. Ulterior, doar o singură persoană, o femeie în vârstă de 52 ani a fost transportată la spital, aceasta fiind diagnosticată (preliminar) cu traumatism cranio-cerebral și fractură de membru superior drept.\n\nÎn urma producerii acestui accident rutier atelajul cu tracțiune animală a fost distrus, autoturismul fiind și el avariat. Cauza și circumstanțele producerii acestui accident rutier sunt cercetate de polițiști.",
  "metadata": {
    "original_file": "Est_News_0404.html"
  }
}