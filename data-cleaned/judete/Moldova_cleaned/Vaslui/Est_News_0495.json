{
  "title": "Hoți de cai, prinși de polițiștii bârlădeni!",
  "content": "Polițiștii Secției 3 Poliție Rurală Bârlad, din cadrul Poliției Municipiului Bârlad, au reținut doi bărbați, în vârstă de 19 și 37 de ani, din comuna Banca, județul Vaslui, bănuiți de comiterea unei infracțiuni de furt în scop de folosință.\n\nPolițiștii Secției 3 Poliție Rurală Bârlad au probat activitatea infracțională a doi bărbați, în vârstă de 19 și 37 de ani, din comuna Banca, județul Vaslui, bănuiți de comiterea unei infracțiuni de furt în scop de folosință.\n\nÎn urma cercetărilor efectuate, polițiștii au stabilit faptul că, la data de 2 octombrie a.c., persoanele cercetate ar fi pătruns în curtea unui bărbat din comuna Ibănești, județul Vaslui și ar fi sustras o cabalină și o căruță.\n\nPrejudiciul cauzat în urma săvârșirii infracțiunii este estimat la 8000 de lei și a fost recuperat parțial.\n\nLa data de 3 octombrie a.c., în urma administrării probatoriului, polițiștii Secției 3 Poliție Rurală Bârlad i-au reținut pe cei doi bărbați pentru 24 de ore, iar a doua zi, aceștia au fost prezentați Parchetului de pe lângă Judecătoria Bârlad, care a dispus măsura preventivă a controlului judiciar pentru o perioadă de 60 de zile.\n\nCercetările sunt continuate de către polițiști, în vederea probării întregii activități infracționale a bărbaților.",
  "metadata": {
    "original_file": "Est_News_0495.html"
  }
}