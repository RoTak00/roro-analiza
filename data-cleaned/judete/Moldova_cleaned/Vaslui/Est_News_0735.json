{
  "title": "Criză de apă în comuna Gherghești! Cetățenii au cerut prefectului județului Vaslui să intervină",
  "content": "Criză de apă în comuna Gherghești! Cetățenii au cerut prefectului județului Vaslui să intervină\n\nDaniel Onofrei, prefectul județului Vaslui, a efectuat o vizită oficială în comuna Gherghești, pentru a discuta direct cu cetățenii și autoritățile locale despre problemele curente și pentru a identifica soluțiile adecvate.\n\n“În cadrul întâlnirii de la Gherghești, cetățenii au ridicat mai multe probleme importante pentru comunitate, printre care alimentarea cu apă. Locuitorii au semnalat neajunsuri în ceea ce privește alimentarea cu apă, solicitând măsuri urgente pentru îmbunătățirea acestui serviciu vital. A fost adusă în atenție problema extinderii neautorizate a unor proprietăți pe spațiul public, necesitănd clarificări și intervenții legale. Extinderea insuficientă a rețelei electrice rămâne o preocupare majoră, fiind discutate opțiuni pentru lărgirea accesului la electricitate. De asemenea, procesul de eliberare a autorizațiilor de construcție a fost identificat ca fiind lent și birocratic, afectând dezvoltarea locală.\n\nCetățenii din comuna Gherghești au subliniat că suprafața disponibilă pentru pășunat este insuficientă, afectând activitățile agricole.\n\nProblema câinilor agresivi din comună a fost un alt subiect important discutat, fiind nevoie de măsuri pentru asigurarea siguranței locuitorilor.\n\nAm ascultat cu atenție toate problemele semnalate și am asigurat cetățenii de întreaga disponibilitate de a colabora cu autoritățile locale pentru a găsi soluții eficiente și durabile.\n\nEste necesar să fim aproape de comunitățile locale și să înțelegem direct problemele cu care se confruntă cetățenii. Voi urmări îndeaproape evoluția acestor probleme și voi colabora cu toate părțile implicate“, a transmis reprezentatul Guvernului în teritoriu, Daniel Onofrei.",
  "metadata": {
    "original_file": "Est_News_0735.html"
  }
}