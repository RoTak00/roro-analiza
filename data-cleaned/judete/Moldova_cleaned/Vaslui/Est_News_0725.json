{
  "title": "Un bărbat din Bârlad a decedat într-un incendiu! Locuința a luat foc de la o țigară aprinsă",
  "content": "Un bărbat din Bârlad a decedat într-un incendiu! Locuința a luat foc de la o țigară aprinsă\n\nDetașamentul de pompieri Bârlad a intervenit cu două autospeciale de stingere cu apă și spumă, o ambulanță SMURD și echipaje specializate, pentru limitarea și lichidarea unui incendiu izbucnit într-o locuință din municipiul Bârlad, cartier Deal (la intersecția străzilor Roșiori și Magheru).\n\nLa sosirea echipajelor de intervenție, incendiul se manifesta cu violență la nivelul a două încăperi și al acoperișului. Pompierii au pătruns în interiorul imobilului, în interior fiind găsit decedat un bărbat în vârstă de aproximativ 65 ani.\n\nIncendiul a fost localizat, iar pompierii au acționat pentru lichidarea ultimelor focare.\n\nUlterior, pompierii au început să facă cercetări pentru a putea determina cauza probabilă de izbucnire a incendiului. Cauza probabilă de izbucnire a fost o țigară aprinsă.",
  "metadata": {
    "original_file": "Est_News_0725.html"
  }
}