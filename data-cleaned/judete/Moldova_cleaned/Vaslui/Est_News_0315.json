{
  "title": "Incendiu într-o locuință din Armășoaia! Pompierii au găsit corpul carbonizat al unei femei de 92 de ani",
  "content": "Incendiu într-o locuință din Armășoaia! Pompierii au găsit corpul carbonizat al unei femei de 92 de ani\n\nPompierii militari din cadrul Detașamentului Vaslui și al Punctului de Lucru Ivănești au intervenit cu două autospeciale de stingere cu apă și spumă pentru limitarea și lichidarea unui incendiu izbucnit într-o locuință din localitatea Armășoaia, comuna Pungești.\n\nLa sosirea echipajelor de intervenție, incendiul se manifesta prin ardere generalizată și exista suspiciunea ca o persoana să fi fost surprinsă de flăcări. După pătrunderea în interiorul imobilului, într-una dintre încăperi a fost găsit corpul carbonizat al unei femei în vârstă de aproximativ 92 de ani. Victima a fost extrasă din locul sinistrului.\n\nCauza probabilă de izbucnire a incendiului a fost jarul căzut dintr-o sobă cu acumulare de căldură.",
  "metadata": {
    "original_file": "Est_News_0315.html"
  }
}