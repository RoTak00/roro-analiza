{
  "title": "Autoturism radiat din circulație, descoperit în trafic, la ieșirea din România prin Vama Albita - FOTO",
  "content": "Poliţiştii de frontieră din cadrul Punctului de Trecere a Frontirei Albiţa efectuează cercetări cu privire la un bărbat cu cetăţenie Republica Moldova care a fost depistat, în trafic, conducând un autoturism neîmatriculat.\n\nÎn data de 05 decembrie , în jurul orei 21.50, în Punctul de Trecere a Frontierei Albița, s-a prezentat pentru efectuarea formalităţilor de control privind trecerea frontierei, un bărbat cu cetățenie Republica Moldova, în vârstă de 33 de ani, conducând un autoturism cu număr de înmatriculare specific Norvegiei.\n\n„La controlul de frontieră, existând suspiciuni cu privire la starea de înmatriculare a autoturismului în cauză, colegii noştri au procedat la efectuarea de verificări suplimentare, în urma cărora au constatat că acesta este radiat din circulaţie, iar în prezent nu figurează a fi înmatriculat în circulație de un alt stat.” declara cei de la politia de frontiera\n\nÎn cauză, poliţiştii de frontieră efectuează cercetări sub aspectul săvârşirii infracţiunilor de conducerea pe drumurile publice a unui autovehicul neînmatriculat și conducerea pe drumurile publice a unui autovehicul cu număr fals de înmatriculare , la finalizare urmând a fi dispuse măsurile legale care se impun.",
  "metadata": {
    "original_file": "BZV_0087.html"
  }
}