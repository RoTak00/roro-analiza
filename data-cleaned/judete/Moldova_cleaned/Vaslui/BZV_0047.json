{
  "title": "Judetul Vaslui sub atentionare de cod galben de intensificări puternice ale vântului - FOTO",
  "content": "Județul Vaslui se află sub avertizare de cod galben de intensificări puternice ale vântului, atenționare valabilă până mâine, la ora 20:00.\n\n❗Vă recomandăm să evitați pornirea la drum pe timp de vreme rea, iar dacă deplasarea este absolut necesară (în special, spre județele Argeș, Brașov, Buzău, Covasna, Constanța, Dâmbovița, \n\n Ialomița, Prahova și Tulcea) informați-vă în prealabil dacă pe traseul stabilit nu sunt drumuri blocate.\n\n❗️În situația manifestării vântului puternic, recomandăm populației să rămână în spații închise care le asigură protecția și să evite deplasarea în zone cu copaci, panouri publicitare sau stâlpi de electricitate care ar putea fi doborâți.\n\n❗Înainte de plecare, asigurați-vă că autovehiculul este echipat corespunzător pentru circulaţia în condiţii de iarnă (anvelope specifice sezonului rece, lanţuri antiderapante, lopată, săculeţ cu nisip etc.).\n\n❗Verificați dacă sistemul de încălzire funcționează și asigurați-vă că aveți plinul de combustibil făcut.\n\n❗Este indicat să aveți la dumneavoastră mâncare, apă și o pătură, în cazul în care rămâneți blocați în autoturism.\n\n❗Aveți grijă ca bateria telefonului să fie încărcată.\n\nPentru orice situație care vă poate pune viața în pericol, apelați numărul unic de urgență 112.\n\n_Informații despre modul de comportare în cazul producerii unor situații de urgență pot fi obținute prin accesarea platformei naționale de pregătire în situații de urgență https://fiipregatit.ro și aplicația de mobil DSU care poate fi descărcată gratuit din Google Play și App Store.",
  "metadata": {
    "original_file": "BZV_0047.html"
  }
}