{
  "title": "Căutat de autoritățile din Germania pentru furt, descoperit și reținut în P.T.F. Albița în timp record",
  "content": "Căutat de autoritățile din Germania pentru furt, descoperit și reținut în P.T.F. Albița în timp record\n\nPoliţiştii de frontieră din Punctul de Trecere a Frontierei Albiţa au depistat şi reţinut un bărbat cu cetăţenie română și Republica Moldova, căutat și cercetat de autorităţile din Germania pentru săvârşirea infracţiunii de furt din proprietatea privată, faptă comisă pe teritoriul acestui stat.\n\nÎn ziua de 01 august a.c, în jurul orei 23.35, în Punctul de Trecere a Frontierei Albiţa /I.T.P.F. Iaşi, s-a prezentat pentru efectuarea formalităţilor de control, pentru a ieși din țară, pasager într-un autoturism, un bărbat cu cetățenie română și Republica Moldova, în vârstă de 26 de ani.\n\nLa controlul de frontieră, colegii noştri au constatat că pe numele bărbatului figura o alertă de punere în aplicare a unui mandat de arestare şi predare sau extrădare emis de autorităţile din Germania, chiar în data de 01.08.2024, acesta fiind cercetat pentru săvârşirea infracţiunii de furt din proprietatea privată pe teritoriul statului german.\n\nPersoana în cauză a fost predată unei echipe operative din cadrul Serviciului de Investigaţii Criminale al Inspectoratului Județean de Poliție Vaslui în vederea luării măsurilor legale ce se impun.",
  "metadata": {
    "original_file": "Est_News_0799.html"
  }
}