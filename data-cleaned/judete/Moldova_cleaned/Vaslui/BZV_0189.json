{
  "title": "DNA descinde astăzi în cabinetul medicului hușean Nelu Tataru, la o săptămână după ce a fost sigilat - FOTO",
  "content": "Procurorii Direcției Naționale Anticorupție (DNA) au efectuat, în această dimineață, o descindere la cabinetul medical al medicului Nelu Tataru, chirurg la Spitalul Municipal „Dimitrie Castroian” din Huși. Acțiunea, desfășurată joi, 17 octombrie, implică patru procurori și două echipaje de mascați.\n\nAceasta vine la o săptămână după ce biroul medical al lui Tataru a fost sigilat, iar imunitatea sa parlamentară a fost ridicată în seara zilei de luni.\n\nDescinderile erau anticipate în urma acestor evoluții. În prezent, se așteaptă sosirea avocaților lui Nelu Tataru la locul intervenției.",
  "metadata": {
    "original_file": "BZV_0189.html"
  }
}