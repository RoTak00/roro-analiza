{
  "title": "Tabăra Națională de pregătire pentru Olimpiada de Matematică, o experiență remarcabilă",
  "content": "Tabăra Națională de pregătire pentru Olimpiada de Matematică, o experiență remarcabilă\n\nÎn perioada 15 – 20 iulie 2024, județul Ialomița a găzduit Tabăra Națională de Pregătire pentru Olimpiada de Matematică și Concursul Național Naparis, organizată de Centrul Județean de Excelență Ialomița, Inspectoratul Școlar Județean Ialomița și Consiliul Județean Ialomița.\n\nTabăra a avut scopul de a dezvolta creativitatea și gândirea matematică a elevilor din clasele V-VI. Obiectivele au inclus extinderea cunoștințelor matematice, dezvoltarea spiritului de echipă și promovarea socializării.\n\nJudețul Vaslui a fost reprezentat de elevii Condurat Ionel Vlăduț – clasa a VI-a, Școala Gimnazială Nr. 1 Gârceni și Borș Paula Maria – clasa a V-a, Școala Gimnazială ”Emil Juvara” Sărățeni, însoțiți de domnul profesor Crăciun Paul-Ionuț, de la Școala Gimnazială Nr.1 Gârceni.\n\nParticipanții au demonstrat abilități remarcabile și au contribuit semnificativ la succesul taberei, au beneficiat de un program variat, combinând pregătirea matematică intensivă cu activitățile recreative, precum:\n\nședințe de pregătire matematică, unde elevii au participat la cursuri și ateliere matematica avansate, susținute de profesori cu experiență didactică; activități sportive și recreative – înot, oină și fotbal, care au promovat echilibrul între studiu și relaxare; concursuri și simulări, elevii au fost implicați zilnic în competiții, simulând experiențele de la olimpiade.\n\nPe parcursul taberei, elevii au fost evaluați continuu pe baza implicării și rezultatelor obținute, primind feedback zilnic. Fiecare participant a contribuit la realizarea unui ,,caiet de amintiri” în care a consemnat experiențele și realizările lor.\n\nPe lângă îmbunătățirea abilităților matematice, elevii și-au făcut prieteni noi și au creat legături de durată cu alți participanți din întreaga țară, consolidând astfel rețele de suport și colaborare pentru viitor.\n\nTabăra Națională de Pregătire pentru Olimpiada de Matematică și Concursul Național Naparis au fost o inițiativă remarcabilă, sprijinind tinerii talentați în drumul lor spre excelență. Îmbinând pregătirea academică riguroasă cu activitățile recreative, tabăra a oferit un mediu ideal pentru dezvoltarea personală și profesională a elevilor.\n\nReprezentanții județului Vaslui, Condurat Ionel Vlăduț și Borș Paula Maria, au demonstrat nu doar abilități matematice deosebite, dar și capacitatea de a-și crea prietenii de durată într-un mediu nou și provocator.",
  "metadata": {
    "original_file": "Est_News_0854.html"
  }
}