{
  "title": "Săptămâna „Alexandru Ioan Cuza” la Muzeul Județean „Ștefan cel Mare” Vaslui",
  "content": "Cu ocazia Unirii Principatelor Române, înfăptuită pe 24 ianuarie 1859, Muzeul Județean „Ștefan cel Mare” Vaslui dedică săptămâna 20-26 ianuarie 2025 domnitorului Alexandru Ioan Cuza, personalitate care a rămasă în istorie ca părintele fondator al „României moderne”.\n\nSala „Arta” găzduiește în această perioadă un proiect expozițional de excepție, fără precedent, care îl are în centru chiar pe domnitorul Unirii.\n\n„Alexandru Ioan Cuza 150” reunește bunuri culturale, multe din Tezaur, care fac parte din patrimoniul a nouă instituții de cultură: Muzeul Național de Istorie a României, Complexul Muzeal „Moldova” Iași – Muzeul de Istorie a Moldovei, Muzeul Municipiului București, Muzeul Militar Național „Regele Ferdinand I” București, Muzeul Naţional al Bucovinei, Complexul Muzeal Național Neamț, Muzeul Universității „Alexandru Ioan Cuza” din Iași, Muzeul „Vasile Pârvan” Bârlad și Muzeul Județean „Ștefan cel Mare” Vaslui.\n\nDe asemenea, vă invităm să vizitați expoziția „Alexandru Ioan Cuza 150” și să aflați mai multe informații despre viața domnitorului de marți până duminică, între orele 9.00 și 17.00 (ultima intrare la 16.15).\n\nVizitatorii pot admira obiecte de patrimoniu de mare valoare, precum: tronul domnitorului și al soției sale, sabia de învestitură primită de sultanul Abdul Medjid I, trusa de pistoale de duel dăruită de împăratul Napoleon al III-lea, picturi semnate de Carol Popp de Szathmary și Theodor Aman, tunica și casca de colonel de lăncier, decorații, fotografii, documente, litografii.",
  "metadata": {
    "original_file": "Est_News_0083.html"
  }
}