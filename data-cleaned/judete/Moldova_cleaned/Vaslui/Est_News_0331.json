{
  "title": "Inspecția Muncii a organizat instruiri cu personalul din cadrul Direcției Silvice Vaslui",
  "content": "În perioada 6-8 noiembrie 2024, Inspectoratul Teritorial de Muncă (ITM) Vaslui a organizat instruiri cu personalul din cadrul Direcției Silvice. Astfel, au fost prelucrate măsurile de securitate și sănătate în muncă aplicabile în domeniu, precum și identificarea şi combaterea cazurilor de muncă nedeclarată în domeniul exploatărilor forestiere și al prelucrării materialului lemnos.\n\nÎn cadrul întâlnirilor, au fost repartizate materialele de instruire șefilor ocoalelor silvice din cadrul Direcției Silvice Vaslui, lucrătorilor desemnați cu atribuții în domeniul securității și sănătății în muncă, responsabililor resurse umane. Instruirile s-au desfășurat la ocoalele silvice Brodoc, Băcești, Vaslui, Huși, Bârlad și Epureni.\n\n„Scopul instructajelor este acela de a perfecta și dezvolta competențe profesionale pe linie de securitate și sănătate în muncă, drepturi și obligații angajator-angajat, cu prelucrarea cadrului legislativ care reglementeaza activitatea în domeniul silviculturii și al exploatărilor forestiere”, au precizat reprezentanții ITM Vaslui.\n\nPrintre obiectivele instruirilor se numără identificarea si combaterea muncii nedeclarate şi subdeclarate, luarea măsurilor care se impun pentru determinarea respectării de către angajatorii care desfăşoară activitate în domeniul forestier și al prelucrării materialului lemnos,\n\nprevederilor legale în domeniul relaţiilor de muncă; determinarea angajatorilor din domeniul forestier și al prelucrării materialului lemnos de a încheia contracte individuale de muncă pentru persoanele depistate fără forme legale de angajare, de a le înregistra în aplicaţia REVISAL şi de a le transmite la inspectoratul teritorial de muncă în raza căruia societatea are sediul social etc.",
  "metadata": {
    "original_file": "Est_News_0331.html"
  }
}