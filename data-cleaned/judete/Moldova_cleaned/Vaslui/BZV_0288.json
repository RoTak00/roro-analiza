{
  "title": "Atenție la neatenție: Accident ieri seară în cartierul Dric 3 din municipiul Huși",
  "content": "În după-amiaza zilei de miercuri, 21 august, un accident rutier destul de grav a avut loc în municipiul Huși, în cartierul Dric 3, într-o intersecție. Din cauza neatenției, șoferul unui autoturism marca Nissan a acroșat un autoturism marca Logan, provocând răsturnarea acestuia în afara spațiului carosabil.\n\nDin fericire, nicio persoană nu a avut nevoie de îngrijiri medicale, evenimentul fiind unul fără victime. La fața locului au intervenit prompt echipaje de pompieri, care au asigurat măsurile PSI necesare pentru evitarea oricăror pericole suplimentare.\n\nCei doi șoferi implicați în accident s-au înțeles pe cale amiabilă, astfel încât nu a fost nevoie de implicarea altor autorități în gestionarea incidentului.",
  "metadata": {
    "original_file": "BZV_0288.html"
  }
}