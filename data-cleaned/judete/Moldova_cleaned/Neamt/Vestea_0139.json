{
  "title": "A zburat cu mașina în gard",
  "content": "La data de 27 noiembrie a.c., în jurul orei 8:50, polițiștii au intervenit la un eveniment rutier, produs pe DJ 127A, în localitatea Dămuc.\n\nÎn urma verificărilor efectuate de polițiști, s-a stabilit faptul că, în timp ce un tânăr, în vârstă de 22 de ani, din Neamț, conducea un autoturism, în localitatea Dămuc, ar fi pierdut controlul asupra direcției de deplasare, intrând în coliziune cu gardul unui imobil.\n\nÎn urma evenimentului rutier a rezultat rănirea conducătorului auto care a fost preluat de un echipaj medical și transportat la spital.\n\nÎn cauză, polițiștii continuă cercetările sub aspectul săvârșirii infracțiunii de vătămare corporală din culpă.",
  "metadata": {
    "original_file": "Vestea_0139.html"
  }
}