{
  "title": "Fapte bune de Crăciun! Daruri pentru copiii cu dizabilități",
  "content": "Peste 100 de copii cu nevoi speciale din județul Neamț au primit cadouri de Crăciun de la un grup de voluntari, care, prin gestul lor, au reușit să le facă sărbătorile mai frumoase.\n\nEste pentru al doilea an consecutiv când 28 de voluntari, în cadrul acțiunii intitulate „Maratonul faptelor bune”, și-au rupt din timpul lor liber, au pus mână de la mână și au căutat sponsori pentru a aduce un strop de bucurie și în sufletele celor năpăstuiți de soartă.\n\nValoarea fiecărui cadou a fost de 80 de lei, copiii primind dulciuri, fructe, jucării. S-au bucurat de daruri 120 de copii de la Centrul de zi „Ion Creangă”, Centrul rezidențial „Casa Apollo”, „Casa Artemis” și „Casa Atlas”. De asemenea, voluntarii au oferit cadouri mai multor familii defavorizate din localitățile Negrești, Dumbrava Roșie și Piatra-Neamț.\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0009.html"
  }
}