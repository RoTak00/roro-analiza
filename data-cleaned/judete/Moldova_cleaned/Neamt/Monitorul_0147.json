{
  "title": "Rafale de vânt cu 110 km la oră în masivul Ceahlău",
  "content": "■ Serviciul Salvamont a încheiat anul cu încă patru intervenții la 31 decembrie 2024 ■\n\nRafale puternice de vânt, cu viteze de la 90 până la 110 km/h, creează condiții periculoase în la peste 1800 m altitudine, în zona montană, a avertizat Centrul Național de Prognoze Meteorologice, Serviciul Regional Bacău, care a emis astăzi un cod galben pentru județul Neamț.\n\nProbabil că asta va însemna și mai multă muncă pentru Serviciul Salvamont Neamț, care a transmis un mesaj optimist la final de an 2024, subliniind că echipa a avut patru intervenții chiar în ultima zi a anului. „Încheiem în forță un an în care motoarele au fost turate la maxim de sutele de operațiuni derulate și finalizate cu succes. Încă un an în care rata de succes a fost de 100%”, a comunicat Raul Papalicef, șeful serviciului.\n\nSalvamontiștii au avertizat repetat turiștii să evite traseele dificile și expuse și să respecte avertizările meteo. Prudența și echipamentul adecvat sunt esențiale pentru a preveni accidentele în condițiile meteorologice severe.",
  "metadata": {
    "original_file": "Monitorul_0147.html"
  }
}