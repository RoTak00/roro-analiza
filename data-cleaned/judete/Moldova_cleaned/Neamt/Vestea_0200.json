{
  "title": "Detalii despre funeraliile lui Ionel Ciubotaru, fostul primar de Roznov",
  "content": "Trupul lui Ionel Ciubotaru (fostul primar de Roznov) va fi depus în această după-amiază, de la ora 16.30, în holul principal al Primăriei Roznov, anunță surse apropiate de familia celui decedat. \n\n Decizia a fost luată de comun acord, de familie și actuala conducere a Primăriei, ca semn de prețuire, în memoria celui care a fost primar timp de 5 mandate (plus unul de viceprimar).\n\nPeste câteva ore (21-22), sicriul va fi relocat la locuința familiei Ciubotaru, în centrul satului Slobozia.\n\nCei care vor dori să-și ia rămas bun de la Ionel Ciubotaru, o vor putea face azi (la Primărie), mâine și poimâine (în prima parte a zilei de joi), la locuință.\n\nPentru joi, de la ora 12, este programată slujba de înmormântare, care va avea loc la Biserica Slobozia 1, cu hramul Sfântul Dimitrie.",
  "metadata": {
    "original_file": "Vestea_0200.html"
  }
}