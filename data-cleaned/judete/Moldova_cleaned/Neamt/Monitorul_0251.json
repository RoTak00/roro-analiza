{
  "title": "Scânteile de la un bec spart au cauzat un incendiu la firma EMA",
  "content": "ISU Neamț, prin purtătorul de cuvânt, căpitan Irina Popa. a informat că, ”în dimineața zilei de 9 decembrie a.c., la orele 06:32, pompierii au fost solicitați să intervină în municipiul Piatra-Neamț pentru stingerea unui incendiu produs la un operator economic situat pe strada Baltagului.\n\nLa locul solicitării s-au deplasat pompierii din cadrul Detașamentului Piatra-Neamț cu trei autospeciale de stingere, o autospecială pentru intervenție și salvare de la înălțime și o ambulanță SMURD. Ajunși la locul indicat, pompierii au constatat că incendiul se manifesta cu degajare mare de fum în interiorul unei clădiri cu rol de magazie.\n\nCu ajutorul echipamentelor specifice s-a acționat pentru deblocarea căii de acces în clădire pentru a interveni pentru localizarea și lichidarea incendiului. Au ars 10 saci cu resturi de fire sintetice. De asemenea s-a acționat și pentru evacuarea fumului din interiorul clădirii.\n\nScânteile provenite de la un corp de iluminat care s-a spart a fost cauza probabilă de producere a incendiului. Nu au fost victime”. Incendiul s-a produs la EMA, fosta fabrică 8 Martie din Piatra Neamț.",
  "metadata": {
    "original_file": "Monitorul_0251.html"
  }
}