{
  "title": "„Viitor de aur România are cu hoți, lași, imbecili și proști la conducere”",
  "content": "Idolii României postdecembriste. Ei sunt aleși de acest popor dintre tupeiști, semianalfabeți, hoți, excroci și nebuni. Dacă acest popor, de-a lungul istoriei sale, nu a avut curajul să aibă o atitudine hotărâtă împotriva lor, a căutat să le găsească scuze și pentru a-și justifica lașitatea i-a transformat în idoli. Și asta numai pentru faptul că, la un moment dat, aceste exemplare ale faunei locale au urlat din toți bojocii inepții și cretinisme adoptate imediat de cei lași și needucați, pentru că, în felul acesta, tăcerea și lipsa de reacție a lor erau umplute de istericalele și de idioțeniile celor care tunau și fulgerau fără să priceapă ce chiar ei perorau !\n\nDar nu contează ce faci, te îmbraci național, te declari susținătorul lui Putin și activezi împotriva României, dar este suficient să spui că o distrugi din prea multă dragoste pentru ea.\n\nProstimea, majoritară ca de obicei, este de acord; ei pot distruge totul, pentru că au declarat că sunt patrioți și poartă haine naționale.\n\nNu mă refer aici la Simion și Șoșoaca, ci și la ceilalți candidați la prezidențiale. Fauna răpitoare din România, reprezentată de haitele politice colorate diferit, dar formate tot din mamifere prădătoare, promovează ostentativ doar bipede distructive, care nu sfâșie doar cât le trebuie, ci tot ce există!\n\nOferta este reprezentată de exemplare ca Ciolacu, Ciucă, Simion, Geoană, Orban și, nu în ultimul rând, ca Șoșoaca. Am oarece rezerve cu privire la Lasconi și Birchal, care îmi par mai rezonabile.\n\nCum oamenii inteligenți sunt dați deoparte de haitele prădătoare din această țară, viitor de aur România are cu hoți, lași, imbecili și proști la conducere. De fapt, fiecare popor își merită conducătorii, care sunt după chipul și asemănarea lui!",
  "metadata": {
    "original_file": "Atacul_0051.html"
  }
}