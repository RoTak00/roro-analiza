{
  "title": "George Lazăr, mesaj de Ziua Națională a României: „Să privim cu încredere spre viitor și să continuăm să construim o țară în care valorile noastre să strălucească mereu!” (P)",
  "content": "George Lazăr, președintele PNL Neamț , și alți lideri liberali au participat astăzi la manifestările organizate în centrul orașului Roman, cu ocazia Zilei Naționalei a României . Alături de presedintele liberal au fost prezenți deputatul PNL Dan Laurențiu Leoreanu, primarul municipiului Roman, Leonard Achiriloaei, dar și sutele de romașcani veniți cu mic cu mare în Piața „Roman Vodă” ca să urmărească programul dedicat acestei importante zile, al cărui punct forte l-a constituit defilarea gărzii de onoare și a tehnicii militare.\n\n„Fie ca această zi să aducă în inimile noastre un sentiment puternic de unitate și mândrie națională. Să privim cu încredere spre viitor și să continuăm să construim o țară în care valorile noastre să strălucească mereu. În această zi specială, țara noastră împlinește 105 ani de când este un stat unitar, național și independent, în urma Marii Adunări Naționale de la Alba Iulia, din 1918, prin care Transilvania s-a unit cu România. De Ziua Naționala a României, să găsim inspirație în trecutul nostru eroic și să privim spre viitor cu determinare, să ne motivăm reciproc să fim agenți ai schimbării pozitive, să cultivăm educația, solidaritatea și inovația pentru a modela un viitor mai bun. La mulți ani, România! La mulți ani, cu mândrie, dragi români! Să trăiască țara noastră frumoasă!” , este mesajul pe care George Lazăr l-a transmis nemțenilor cu ocazia Zilei Naționale a României.\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0199.html"
  }
}