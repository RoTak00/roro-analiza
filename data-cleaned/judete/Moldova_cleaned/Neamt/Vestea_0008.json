{
  "title": "Crin Antonescu despre traficul de voturi PSD: „E TRIST!”",
  "content": "Crin Antonescu a declarat sâmbătă seară, 4 ianuarie, după ce a anunțat autosuspendarea din calitatea de candidat comun PSD-PNL-UDMR la prezidențiale, că mesajul din imaginile de pe TikTok cu Marcel Ciolacu şi Alfred Simonis care povesteau cum PSD i-a dat voturi lui George Simion la alegerile prezidențiale 2024 este un lucru trist.\n\n„Dacă au făcut aşa, dacă cum mărturiseşte domnul Simonis, cred că e un bun prilej ca să înţelegem cu toţii că, deşi nu e ilegală o asemenea manevră un asemenea trafic cu voturi, e oricum trist. Poţi să vorbeşti greu despre democraţie după aşa ceva, despre, mă rog, calitatea democratică, şi că în orice caz există o ironie a istoriei sau a sorţii care poate duce la ceea ce s-a întâmplat”, a spus Crin Antonescu la Digi24, după ce a anunțat că se retrage temporar din cursa pentru prezidențiale.",
  "metadata": {
    "original_file": "Vestea_0008.html"
  }
}