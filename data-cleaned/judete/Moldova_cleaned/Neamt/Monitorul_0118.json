{
  "title": "Impozitul auto 2025: la Neamț creșterea este zero %, conform calculweb.net",
  "content": "Autoritățile locale din România au stabilit noile valori pentru impozitul auto aferent anului 2025, iar în unele județe creșterile ajung până la 22%. Majorările variază considerabil de la o localitate la alta, în funcție de deciziile primăriilor.\n\nÎn timp ce în județul Neamț impozitul auto rămâne neschimbat, în municipiul Roman se înregistrează o creștere de 16,05% .\n\nPentru comparație, în București impozitul auto a fost indexat cu 10,4% , conform ratei inflației, iar în Arad majorarea este de 22% – una dintre cele mai mari din țară. În Brașov , creșterea este de 20% , în timp ce în Mureș impozitul auto a fost ajustat cu 19,5% .\n\nÎn alte județe, precum Sibiu, Ploiești, Constanța și Alba , autoritățile au decis o creștere de 16,05% .\n\nDe asemenea, impozitul auto poate varia chiar și în interiorul aceluiași județ. De exemplu, în județul Dâmbovița , locuitorii din Pucioasa vor plăti pentru un autovehicul de 1.999 cmc suma de 280 de lei , în timp ce în Târgoviște , aceeași mașină va genera un impozit de 290 de lei .\n\nPentru informații detaliate și verificări, impozitul auto poate fi consultat pe site-urile: calculweb.net și impozitauto.ro.\n\nCreșterile reflectă nevoia autorităților locale de a-și ajusta veniturile, în contextul inflației și al altor cheltuieli bugetare.\n\nDe asemenea, este de reținut că, pentru impozitele auto pentru anul 2025 mai pot aparea modificari în următoarele zile deoarece unele primării întârzie să publice hotărarile privind taxele si impozitele locale pentru anul 2025.\n\nCalculatorul impozitului auto are ca variabila principala capacitatea cilindrica a vehiculului. Taxa “impozit” auto variaza de la judet la judet.\n\nIn anul 2025 impozitul auto este calculat pentru fiecare 200 cmc pe care-i însumează motorul:\n• – capacitatea cilindrică până la 1.600 cmc – 10 lei pentru fiecare 200 cmc\n• – capacitatea cilindrică între 1.601 cmc şi 2.000 cmc – 23 lei pentru fiecare 200 cmc\n• – capacitatea cilindrică între 2.001 cmc şi 2.600 cmc – 90 lei pentru fiecare 200 cmc\n• – capacitatea cilindrică între 2.601 cmc şi 3.000 cmc – 181 lei pentru fiecare 200 cmc\n• – capacitatea cilindrică peste 3.001 cmc – 364 lei pentru fiecare 200 cmc\n\nPână la 31 martie reducerea este de 10%.",
  "metadata": {
    "original_file": "Monitorul_0118.html"
  }
}