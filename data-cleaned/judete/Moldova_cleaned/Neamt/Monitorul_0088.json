{
  "title": "Alcoolemie record descoperită la un șofer din Târgu Neamț",
  "content": "Polițiștii din cadrul Secției Rurală Târgu Neamț au oprit pentru control, la data de 11 ianuarie 2025, în jurul orei 00.30, pe Drumul Național 15B, în comuna Vânători-Neamț, o autoutilitară, condusă de un bărbat, în vârstă de 30 de ani, din aceeași localitate.\n\nA fost testat cu aparatul etilotest, rezultatul indicând o concentrație de 1,43 mg/l alcool pur în aerul expirat. Polițiștii l-au condus la o unitate medicală, dar șoferul a refuzat recoltarea de mostre biologice. Continuă cercetările pentru infracțiunea de refuzul sau sustragerea de la prelevarea de mostre biologice.\n\nDe menționat că valoarea alcoolemiei în sânge se dubleză față de cea în aerul expirat, iar sraea de comă se instalează în jur de 2 la mie. Tot sâmbătă, oamenii legii au tras pe dreapta, la Grumăzești, un șofer de 24 de ani. S-a descoperit că localnicul avea o concentrație de 0,61 mg/l alcool pur în aerul expirat.\n\nÎn noaptea de 12 spre 13 ianuarie, în jurul orei 00.00, polițiștii din cadrul Secției de Poliție Rurală Români, au oprit pentru control, pe DJ 158, în localitate, un autoturism condus de un bărbat, din aceeași localitate. Rezultatul testului a fost o concentrație de 0,45 mg/l alcool pur în aerul expirat.\n\nÎn noaptea menționată, cadrele Poliției municipiului Roman, au oprit pentru control, pe DN 2, în localitatea Horia, un autoturism condus de un bărbat, în vârstă de 48 ani, din aceeași comună. Și acesta era băut, concentrația fiind de 0,70 mg/l alcool pur în aerul expirat.",
  "metadata": {
    "original_file": "Monitorul_0088.html"
  }
}