{
  "title": "Povestea magică „Bucurii în dar” de la Colegiul Național Roman Vodă continuă",
  "content": "■ ea se aflată deja la cea de a III-a ediție ■ manifestarea este gândită a aduce bucurii unor copii defavorizați de soartă ■ anul acesta prin efortul minunaților copii de la renumitul colegiu romașcan, 43de copiii îngrijiți de Fundația Umanitară ”Pacea” au primit în dar cadouri de Crăciun ■\n\nElevii Colegiului Național „Roman-Vodă” au adus bucurie în sufletele celor 43 de copii de la Fundația Umanitară Pacea. Fiecare cadou oferit a fost mai mult decât un dar – a fost un simbol al grijii, generozității și speranței. ”Fiecare clasă a transformat un gest simplu într-o adevărată sărbătoare pentru copiii care merită dragostea și sprijinul nostru.Mulțumim elevilor, părinților și cadrelor didactice care au făcut posibil acest moment deosebit! Împreună, am arătat că solidaritatea și compasiunea pot crea adevărate minuni”, au declarat reprezentanții prestigiosului colegiu romașcan.\n\nReamintim faptul că Fundația ”Pacea” este o organizație non-guvernamentală ce funcționează sub patronajul Provinciei Franciscane Minor Conventuale din România și funcționează neîntrerupt din anul 1999. Conform site-ului oficial al Fundației ”Pacea”, ONG-ul a fost înființat de fratele Roberto Peretti OFMConv, împreună cu un grup de oameni de cult (Frații Franciscani Minori Conventuali), interesați de educație și de dezvoltarea relațiilor interumane, în sensul protejării copiilor proveniți din familii defavorizate, pentru a le oferi posibilitatea de a fi primiți într-un colectiv care să se ocupe de educația acestora, precum și în sensul ajutorării familiilor aflate într-o situație economică gravă.",
  "metadata": {
    "original_file": "Monitorul_0182.html"
  }
}