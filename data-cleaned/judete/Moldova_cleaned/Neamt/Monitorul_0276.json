{
  "title": "Câine salvat de la 12 metri de sub pământ",
  "content": "Pompierii au fost solicitați să intervină pe data de 4 decembrie 2024, la ora 17:53, în comuna Mărgineni pentru scoaterea unui câine căzut într-un puț aflat într-o gospodărie situată în satul Hoisești.\n\nAu fost alocate mijloace de intervenție de la Punctul de Lucru Roznov și Detașamentul de pompieri Piatra-Neamț. Cu ajutorul echipamentelor și procedeelor specifice pompierii au intervenit pentru scoaterea animalului din fântâna de 12 metri adâncime.\n\nAstăzi, la ora 01:55, cadrele Isu au fost solicitate să intervină la Borlești pentru stingerea unui incendiu produs la o casă situată în satul Mastacăn. La locul solicitării au fost alocate forțe și mijloace de intervenție de la SVSU Borlești și Punctul de lucru Roznov (o autospecială de stingere și o ambulanță SMURD).\n\nLa sosirea pompierilor incendiul se manifesta la nivelul unui perete, în zona sobei, existând posibilitatea generalizării la întreaga construcție. Forțele de intervenție au lichidat incendiul în care au ars doi mp din peretele unei camere. Cauza probabilă de producere a incendiului a fost coșul de fum deteriorat",
  "metadata": {
    "original_file": "Monitorul_0276.html"
  }
}