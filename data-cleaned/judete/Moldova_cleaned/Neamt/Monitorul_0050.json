{
  "title": "Accident cu trei victime pe E 85. Printre răniți este și un copil de 2 ani",
  "content": "Polițiștii din cadrul Poliției municipiului Roman au fost sesizați, la data de 22 ianuarie 2025, în jurul orei 11:30, cu privire la faptul că, pe un sector al Drumului Național 2 – Drumul European 85, în localitatea Gherăiești, s-a produs un accident rutier.\n\nÎn urma verificărilor efectuat, s-a stabilit faptul că, în timp ce un bărbat, în vârstă de 51 de ani, din județul Dolj, conducea un autoturism, în localitatea nemțeană menționată, ar fi efectuat un viraj la stânga, intrând în coliziune cu o autoutilitară ce era angajată în depășirea sa.\n\n„A rezultat vătămarea corporală a trei persoane, toate pasageri în autoturism, cu vârste de 2, 26, respectiv 35 de ani, din județul Bacău. Conducătorii auto au fost testat alcoolscopic, rezultatele fiind negative. Continuă cercetările sub aspectul săvârșirii infracțiunii de vătămare corporală din culpă”, a transmis Poliția Neamț.\n\nCu o în urmă, în jurul orei 13:00, polițiștii din Târgu-Neamț au fost sesizați de către un cadru medical, cu privire la faptul că la unitatea de primiri urgențe s-a prezentat o persoană, victimă a unui eveniment rutier. Ancheta avea să stabilească circumstanțele producerii accidentului.\n\nÎn timp ce un tânăr de 19 ani, din Târgu-Neamț, conducea un autoturism în afara localității Oglinzi, a pierdut controlul asupra direcției de deplasare, părăsind partea carosabilă și intrând în coliziune cu un copac. După prezentarea la spital, șoferul a fost testat alcoolscopic, rezultatul fiind negativ.\n\nO tragedie s-a petrecut pe 21 ianuarie 2025, în jurul orei 17:30. În timp ce un bărbat de 35 de ani, din județul Vaslui, conducea un autotren agabaritic, pe DN 15B spre Pipirig, a acroșat cu colțul încărcăturii un autoturism, condus de o tânără, în vârstă de 21 de ani, din Pipirig, care se deplasa din sensul opus.\n\nÎn urma evenimentului rutier, a rezultat rănirea conducătoarei auto și a altor doi pasageri, cu vârste de 4 respectiv 11 ani, care au fost transportați la o unitate medicală. Din nefericire, a fost declarat decesul pasagerei de 4 ani. Ambii conducători auto au fost testați alcoolscopic, rezultatele fiind negative.\n\nÎn cauză, polițiștii continuă cercetările sub aspectul săvârșirii infracțiunilor de ucidere din culpă și vătămare corporală din culpă. Autotrenul de mari dimensiuni, care transporta o casă, avea antemergător, premergător și lumina galbenă în funcțiune.",
  "metadata": {
    "original_file": "Monitorul_0050.html"
  }
}