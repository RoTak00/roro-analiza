{
  "title": "Prefectul Bourceanu: „Pentru stat de drept. Funcția de președinte nu este pentru sine și familia dânsului”",
  "content": "Pentru stat de drept, separația puterilor în stat, normalitatea care înseamnă reprezentarea poporului și nu a intereselor personale sau de familie – pentru asta a votat azi prefectul de Neamț, Adrian Bourceanu.\n\n„Ziua votului trebuie să fie o zi de sărbătoare pentru toată lumea pentru că este un drept câștigat cu sacrificiul unor generații de oameni, astfel încât îndemn pe toți locuitorii județului Neamț să-și exercite acest drept (…). Am votat astăzi pentru un om dintre oameni, un om care să înțeleagă că Președinția nu este despre sine. Funcția de președinte nu este nici pentru familia dânsului ci este despre oamenii care sunt în spatele tău și pe care trebuie să-i reprezinți. \n\n Și, de asemenea, am votat pentru stat de drept, așa cum numic noi de multe ori fără să înțelegem sau fără să aprofundăm acest subiect și despre separarea puterilor în stat și despre ce înseamnă așa-zisa normalitate despre care se tot vorbește în ultimii 30 de ani. \n\n În rest, voința populației este cea mai importantă și este singura corectă”, a declarat prefectul Bourceanu la ieșirea din cabina de vot.",
  "metadata": {
    "original_file": "Vestea_0163.html"
  }
}