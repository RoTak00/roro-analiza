{
  "title": "Șoferiță rănită, 3 mașini făcute varză",
  "content": "Ieri, în jurul orei 16.00, polițiștii au fost sesizați despre producerea unui accident rutier, pe DN 2 – E85, în Săbăoani.\n\nDin primele cercetări efectuate de polițiști a rezultat faptul că, în timp ce un bărbat în vârstă de 65 de ani, din județul Bacău, conducea un autoturism pe DN 28, ar fi efectuat manevra de schimbare a direcției de deplasare, pe DN2-E85, intrând în coliziune cu o autoutilitară condusă de un bărbat în vârstă de 48 de ani, din județul Bacău.\n\nUlterior acesta ar fi pătruns pe sensul opus, intrând în coliziune cu un autoturism condus de o femeie de 30 de ani, din județul Iași.\n\nConducătoarea auto a fost transportată la spital pentru acordarea de îngrijiri medicale.\n\nToți cei trei conducători auto au fost testați cu aparatul alcooltest, rezultatele fiind negative.\n\nPolițiștii continuă cercetările, cu privire la săvârșirea infracțiunii de vătămare corporală din culpă.",
  "metadata": {
    "original_file": "Vestea_0276.html"
  }
}