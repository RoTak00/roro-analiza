{
  "title": "Depunere de jurământ la Jandarmeria Neamț",
  "content": "La sediul Jandarmeriei Neamț, astăzi, 23 ianuarie 2025, a avut loc festivitatea de depunere a jurământului militar, un moment solemn și plin de emoție pentru zece subofițeri, încadrați din sursă externă.\n\nEvenimentul, încărcat de solemnitate, a reprezentat un angajament ferm față de valorile fundamentale ale societății, de a acționa cu profesionalism, curaj și devotament, în slujba Patriei și a cetățenilor.\n\n„În următoarele șase luni, noii noștri colegi vor beneficia de pregătirea specifică formării profesionale, sub îndrumarea unor jandarmi cu experiență,în funcție de domeniul de activitate promovat.\n\nCu ocazia depunerii jurământului militar, vă felicităm și vă transmitem mult succes în carieră! Bine ați venit în echipa Jandarmeriei Neamț”, se precizează pe pagina de socializare a instituției nemțene.",
  "metadata": {
    "original_file": "Monitorul_0039.html"
  }
}