{
  "title": "Neamț, Senat: PSD și AUR, câte un mandat. Pentru al 3-lea e bătălie între PNL și SOS…",
  "content": "În număr de voturi, la Neamț, a câștigat tot PSD (ba chiar cu un plus de circa 1800 de voturi față de Camera Deputaților), urmat de AUR, PNL, SOS, USR. \n\n Diferența între primii doi competitori este de sub 2 procente iar între cei de pe locurile 3 și 4 este de sub un procent. \n\n E doar un detaliu care arată că altfel putea sta acest cklasament dacă aceste alegeri nu erau pervertite imoral de strategia intercalării cu prezidențialele și marcate și de mesajul politicianist (inutil tehnic dar gândit pentru propagandă) al renumărării voturilor.\n\nDistribuția celor 3 mandate de senator nu ar putea fi în ordinea clasamentului de mai sus, după cum remarcă colegii de la Mesagerul de Neamț , ci al 3-lea mandat de senator să revină SOS nu PNL pentru că în redistribuirea pe țară restul SOS Neamț în competiția internă din partidul lui Șoșoacă să fie mai important decât restul PNL Neamț în clasamentul intern pe partid.\n\nAceastă situație este evidențiată și în unele simulări ale unor partide dar, repetăm, distribuirea finală și definitivă a mandatelor o fac BEJ și apoi BEC.",
  "metadata": {
    "original_file": "Vestea_0111.html"
  }
}