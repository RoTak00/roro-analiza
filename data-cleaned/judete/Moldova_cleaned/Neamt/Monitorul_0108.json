{
  "title": "Suntem așteptați să plătim birurile locale",
  "content": "Reluarea activității Direcției de Taxe și Impozite Locale Roman va începe de vineri, 10 ianuarie 2025, de la ora 10.00. Asta conform programului stabilit de conducerea primăriei încă de la sfârșitul anului trecut.\n\nAstfel, romașcanii pot achita din această zi amenzi, taxe de timbru și taxe judiciare, iar începând de luni, 13 ianuarie 2025, de la ora 08.15, se pot plăti impozitele și taxele locale aferente anului 2025. Cetățenii pot achita aceste obligații fiscale fie direct, la casieria Direcției de Taxe și Impozite Locale, fie on-line.\n\nEste vorba de persoane juridice și persoane fizice. Contribuabilii sunt sfătuiți să consulte modul de achitare a birurilor și prin intermediul platformei ghiseul.ro. În cazul persoanelor juridice, pentru înregistrărea ca utilizator pe ghiseul.ro, reprezentanții societății trebuie să completeze și o cerere, la care se anexeză documentele solicitate.",
  "metadata": {
    "original_file": "Monitorul_0108.html"
  }
}