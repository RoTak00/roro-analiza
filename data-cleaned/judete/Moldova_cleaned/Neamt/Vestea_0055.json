{
  "title": "2 adulți și 1 nou-născut, răniți în accidentul de la Bălțătești",
  "content": "La ora 00:55 prin apel la 112 pompierii au fost solicitați să intervină în comuna Bălțătești la un accident rutier produs pe DN 15 C. Un autoturism în care se aflau patru persoane (trei adulți și un bebeluș) a părăsit partea carosabilă. \n\n La locul indicat s-au deplasat două echipaje de pompieri cu o autospecială de stingere cu modul pentru descarcerare și prim-ajutor și o ambulanță SMURD din cadrul Detașamentului Târgu-Neamț și două echipaje cu ambulanțe de la SAJ. \n\n La sosirea forțelor de intervenție toate persoanele erau ieșite din autoturism. \n\n Doi bărbați de 18 și 30 de ani, o femeie de 29 de ani și bebelușul de două luni au necesitat îngrijiri medicale, fiind preluați de echipajele SAJ și SMURD. Ulterior victimele au fost transportate la spital. \n\n Pompierii au acționat pentru asigurarea măsurilor de prevenire și stingere a incendiilor.",
  "metadata": {
    "original_file": "Vestea_0055.html"
  }
}