{
  "title": "Accident mortal. Un pieton este victima tragediei",
  "content": "Cadrele Poliției orașului Târgu-Neamț au fost sesizate duminică, 12 ianuarie 2024, în jurul orei 18.30, cu privire la producerea unui eveniment rutier, în localitatea Urecheni. Din nefecire, accidentul s-a soldat cu decesul unei persoane.\n\nÎn urma verificărilor efectuate, s-a stabilit faptul că, în timp ce un bărbat, în vârstă de 43 de ani, din Păstrăveni, conducea un autoturism pe DJ 155I, ar fi surprins și accidentat un bărbat, în vârstă de 54 de ani, din Urecheni, care se deplasa pe partea carosabilă.\n\nÎn urma evenimentului rutier, a rezultat decesul bărbatului în vârstă de 54 de ani. Conducătorul auto a fost testat alcoolscopic, rezultatul fiind negativ. În cauză, polițiștii continuă cercetările sub aspectul săvârșirii infracțiunii de ucidere din culpă.\n\nAlt nedorit accident a avut loc tot pe 12 ianuarie, la ora 06.30. În timp ce un bărbat în vârstă de 85 de ani, conducea un autoturism pe DJ 208G, la Ștefan cel Mare, nu ar fi adaptat viteza într-o succesiune de curbe, pierzând controlul asupra direcției de deplasare și părăsind partea carosabilă.\n\nÎn urma evenimentului rutier, a rezultat rănirea conducătorului auto, care a fost transportat la o unitate medicală. Bărbatul a fost testat alcoolscopic, rezultatul fiind negativ. Polițiștii continuă cercetările sub aspectul săvârșirii infracțiunii de vătămare corporală din culpă.",
  "metadata": {
    "original_file": "Monitorul_0090.html"
  }
}