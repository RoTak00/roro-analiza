{
  "title": "Cum au votat nemțenii la alegerile parlamentare",
  "content": "■ în Neamț, s-au prezentat la urne 42,97 % dintre alegători, în timp ce la Roman prezența a fost de 42,53% ■ la Senat, PSD a fost votat la nivel de județ de către 24,83% dintre alegători, iar la Camera Deputaților de către 23,99% ■ în Roman, 23.12 % dintre alegători au votat cu PSD, 16.85% cu AUR, 14.44 % cu PNL, 11.92% cu USR și 8.79% cu SOS ■\n\nLa nivelul județului Neamț, prezența la urne la alegerile parlamentare din 1 dcembrie 2024 a fost de 42.97 %, sub media națională, iar în municipiul Roman și mai mică, respectiv de 42.53%. Conform calculelor realizate de jurnalista Alexandra Manea Predescu, de la ROM-TV, la Senat, în Neamț, PSD a fost votat de 24.83% dintre alegătorii prezenți la urne.\n\nA urmat AUR, cu 23.38 %, PNL, cu 12.48%, SOS România, cu 11.68% și USR cu 9.92 %. Sub pragul de 5% au primit voturi partidele SENS, PSDU, DREPT, REPER, PSDI, PPR, PER, UDMR și ANC. Tot în județul Neamț, statistica arată că la Camera Deputaților, PSD a obținut 23.99 % dintre sufragii.\n\nPe locul doi a fost AUR, cu 21.45 %, PNL, cu 12.60%, USR cu 9.89 %, SOS România cu 9.44 % și POT cu 6.46%. Sub pragul de 5% au primit voturi partidele SENS, PSDU, Forța Dreptei, REPER, DREPT, UDMR, PSDI, PPR, PRA. În Roman, în cele 43 de secții de votare pentru Camera Deputaților, 23.12 % dintre alegători au votat cu PSD.\n\n16.85% dintre votanți au preferat AUR, 14.44 % PNL, 11.92% USR, 8.79% SOS România. La Senat, 24.56% au votat cu PSD, 19.34 % cu AUR, 14.31% cu PNL, 12.27% cu USR, 10.77% cu SOS. Județului Neamț îi revin trei mandate de senatori și opt de deputați. Cine sunt parlamentarii care vor reprezenta județul în următorii patru ani vom ști exact după finalizarea numărării voturilor.",
  "metadata": {
    "original_file": "Monitorul_0300.html"
  }
}