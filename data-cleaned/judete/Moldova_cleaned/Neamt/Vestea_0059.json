{
  "title": "11 > 10! Viceprimar ales la Roman ca la o lecție de matematică! Achiriloaei votat de PNL + AUR + SOS",
  "content": "Noul viceprimar al municipiului Roman este Leonard Achiriloaei (fost primar, secretar de stat, director economic al Spitalului Roman; fost candidat la alegerile parlamentare), ales ieri cu o majoritate la limit[ dar bine calculată.\n\nCum cei de la PSD (8) nu au votat deloc și cum candidatul USR pentru aceeași funcție a luat fix 2 voturi (câte mandate sunt), rezultă că Achiriloaei a fost votat de consilierii liberali (8 voturi) plus cei de la AUR și SOS (2 + 1). Total 11, adică fix care era necesar din totalul de 21.\n\nVotul de la Roman poate fi un semnal și pentru ce ar urma în Consiliul Județean (unde ar urma să fie votați cei 2 vicepreședinți). Primarul de Roman, Laurențiu Leoreanu, cel care a făcut calculul pentru votul de ieri ca un profesor de matematică ce e (11 > 10) este și președintele PNL Neamț.\n\nSituația de la CJ e simplă: doar consilieri PSD și (mai puțini) AUR. Dar niciun partid nu poate face singur majoritatea. E pe combinații de 3 luate câte 2. Dacă PSD și PNL nu fac ele coaliție, atunci AUR are votul de AUR (3 mandate). PSD nu a reușit să atragă AUR de partea sa nici la Roman și nici la Piatra Neamț (unde și-a impus un prim viceprimar din PSD dar cei de la AUR nu au votat).\n\nSunt câteva detalii care pot sugera un posibil scenariu și pentru CJ. Posibil, nu obligatoriu. Cert este că meciul de la CJ (foarte important, acoilo e cel mai mare buget de UAT din județ) se joacă în acest moment în culise, probabil la cote cu energie maximă.",
  "metadata": {
    "original_file": "Vestea_0059.html"
  }
}