{
  "title": "Primarul Leoreanu: „Am votat pentru omul apreciat de partenerii noștri!” VIDEO",
  "content": "Am votat! Cu gândul cel bun, pentru ca România să rămână pe parcursul ei european, care ne-a adus dezvoltare și deschidere.\n\nDar mai important, am votat pentru ca România să rămână un partener esențial și respectat de partenerii strategici, pe traseul pro-atlantic, mai ales în condițiile războiului de la graniță, care umbrește această parte a Europei.\n\nAm votat pentru omul apreciat de partenerii noștri, omul care și-a terminat studiile la timp și cu excelență, omul care a performat în profesia sa, omul pregătit în domeniile esențiale și caracterizat de bun simț și echilibru.\n\nAm votat cu încredere pentru o România sigură și prosperă!” a declarat primarul de Roman, Laurențiu Leoreanu imediat după ieșirea de la urne.",
  "metadata": {
    "original_file": "Vestea_0167.html"
  }
}