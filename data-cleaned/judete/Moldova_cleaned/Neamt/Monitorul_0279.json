{
  "title": "Comisiile de specialitate ale CJ Neamț bătute în cuie",
  "content": "■ PSD și-a adjudecat comisiile pentru buget și administrație publică locală ■ PNL conduce trei comisii: dezvoltare urbanistică, învățământ, industrie ■ AUR va deține secretariatul comisiei pentru buget ■\n\nÎn cadrul ședinței extraordinare a Consiliului Județean (CJ) Neamț din 2 decembrie, s-a aprobat componența celor cinci comisii de specialitate, conform configurației politice rezultate în urma alegerilor locale din 9 iunie. Fiecare formațiune politică deține funcții în aceste comisii, care ar trebui împărțite astfel: PSD – 5 funcții, PNL – 4 funcții și AUR – 1 funcție.\n\nNeoficial, se știa că PSD era interesat, în mod deosebit, de conducerea comisiei de buget și de comisia juridică. Se poate concluziona că a fost ”misiune îndeplinită”. Din informațiile primite de noi, rezultă că PSD are 4 funcții, PNL – 3 și AUR -1.\n\nComisia nr. 1: Buget, dezvoltare economico-socială și administrarea patrimoniului județului. Membri: Neculai Pușcașu, Ciprian Boroș, Răducu-Adrian Păduraru, Valentin Stavarache, Laurențiu Crețu, Ioan Meraru. Președinte: Neculai Pușcașu (PSD). Secretar: Andreea Firuța Neacșu (AUR) . Andreea Neacșu a câștigat, între timp, postul de parlamentar pe lista partidului.",
  "metadata": {
    "original_file": "Monitorul_0279.html"
  }
}