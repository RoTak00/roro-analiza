{
  "title": "Explozie într-o casă. Acumularea de gaze de la o butelie a fost cauza",
  "content": "ISU Neamț a anunțat faptul că, pe 10 ianuarie 2025, în jurul orei 20:20, pompierii au fost înștiințați despre producerea unei explozii la o butelie amplasată în bucătăria unei case de pe strada Cucutei, din cartierul Nicolae Bălcescu, din Roman.\n\n„La locul solicitării au fost alocate forțe și mijloace de intervenție de la Detașamentul. Două persoane s-au autoevacuat din locuință. Nicio persoană nu a avut nevoie de îngrijiri medicale. Pompierii au constatat că în bucătăria casei a avut loc explozia buteliei, urmată de un incendiu ce s-a manifestat la mobilierul din jurul aragazului.\n\nPompierii au acționat pentru localizarea și lichidarea incendiului în urma căruia a ars un dulap”, a transmis căpitan Irina Popa, purtătorul de cuvânt al ISU Neamț, care a precizat și faptul că au existat pagube materiale în interiorul locuinței, rezultate ca urmare a exploziei.",
  "metadata": {
    "original_file": "Monitorul_0093.html"
  }
}