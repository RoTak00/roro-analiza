{
  "title": "Asocierea cu Umbrărescu desemnată pentru lotul 2C Pipirig-Vânători Neamț – secțiune montană din autostrada A8 Ungheni-Iași-Tg. Mureș",
  "content": "Compania Națională de Administrare a Infrastructurii Rutiere (CNAIR) a desemnat antreprenorul care va proiecta și executa cei 19,3 km ai lotului 2C Pipirig-Vânători Neamț, parte din autostrada montană A8 Ungheni-Iași-Târgu Mureș. După 5 termene pentru depunerea ofertelor și 4 termene pentru evaluarea acestora, contractul a fost atribuit Asocierii SA & PE CONSTRUCT SRL (Leader), Euro-Asfalt, TEHNOSTRADE S.R.L. și SPEDITION UMB, scrie pe Facebook fostul secretar de stat în Ministerul Transporturilor, Adrian Covăsnianu.\n\nCu o valoare estimată de peste 2,6 miliarde lei, contractul poate fi semnat în februarie 2025, dacă nu apar contestații. Durata acestuia este de 48 luni: 12 pentru proiectare și 36 pentru execuție. Proiectul prevede realizarea a 19,3 km de autostradă, inclusiv 7 tuneluri cu o lungime totală de 1,44 km.",
  "metadata": {
    "original_file": "Monitorul_0063.html"
  }
}