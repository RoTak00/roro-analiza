{
  "title": "O fată de 13 ani a dispărut de la domiciliu",
  "content": "Polițiștii de la Secția Rurală Borlești au fost sesizați, pe 4 decembrie 2024, în jurul orei 4.30, de către o femeie, cu privire la faptul că, fiica sa, Dumitrița Elena Aanei , în vârstă de 13 de ani, la data de 30 noiembrie, ar fi plecat în mod voluntar de acasă.\n\nFata, care are domiciliul în localitatea Borlești, nu a mai revenit până în prezent. Semnalmente: înălțime 1,67-1,68 metri, constituție astenică, păr brunet. La momentul plecării aceasta era îmbracată cu geacă de culoare albastră, pantaloni de blug albastru deschis, ghete de culoare mov.\n\nOrice persoană care poate oferi informații ce pot conduce la depistarea minorei căutate, este rugată să apeleze Serviciul Unic de Urgență 112 ori să anunțe cea mai apropiată unitate de poliție.",
  "metadata": {
    "original_file": "Monitorul_0282.html"
  }
}