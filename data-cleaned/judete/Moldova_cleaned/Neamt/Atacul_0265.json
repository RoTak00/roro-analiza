{
  "title": "Iohannis e din seria președinților care au înșelat așteptările acestui popor mințit, furat și sărăcit de proprii conducători",
  "content": "L-am sprijinit crezând că este de alt neam și are altă educație și altă structură, măcar asemănătoare cu a etniei de origine. Adică un om serios, calculat, muncitor și corect, ca orice neamț.\n\nMare eroare, omul nostru ajuns președinte s-a dovedit a fi leneș, greoi, nepriceput și mut. Când nu este plecat prin străinătăți, căci îi plac călătoriile pe banii românilor, stă izolat la Cotroceni jucând singurul rol de i se potrivește, acela de mobilier, adică de dulap nefinisat care decorează sala de ședințe a palatului.\n\nÎn ultimii ani de mandat, plăvanul nostru s-a tăvălit în balta plină de nesimțire. Dezinteresat de toate problemele României, pe care a condus-o spre naufragiu, a știut, totuși, să se salveze de la suspendarea din funcția prezidențială. Pentru a evita suspendarea, a unit la guvernare PSD și PNL. dând naștere celei mai monstruoase coaliții din istoria României, coaliție care a dus țara la marginea prăpastiei, iar populația la o sărăcie lucie.\n\nAm scris în mai multe materiale că involuția României a urmat axa hoție-prostie -imbecilitate-idioțenie. Mai jos de idioți nu se poate coborî, iar vârful sistemului politic idiot este Iohannis. Dacă ar fi fost suspendat din funcția prezidențială, nu ar mai fi primit nici o funcție externă după expirarea mandatului, căci nici NATO, nici UE nu ar pune în funcții oameni pătați, deci a sacrificat interesele țării fără nicio remușcare. Și Iohannis s-a încadrat în seria președinților care au înșelat așteptărilor acestui popor mințit, furat și sărăcit de proprii conducători!\n\nTuristul mondial, care, de meserie, este profesor, s-a închis la Cotroceni și tace în timp ce colegii lui nemulțumiți și umiliți au ieșit în stradă !",
  "metadata": {
    "original_file": "Atacul_0265.html"
  }
}