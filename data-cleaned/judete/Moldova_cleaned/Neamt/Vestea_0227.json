{
  "title": "PSD Neamț a depus lista de candidați pentru alegerile parlamentare (comunicat de presă)",
  "content": "Astăzi, 16 octombrie, PSD Neamț a depus oficial listele de candidați pentru alegerile parlamentare. Venim cu o echipă dinamică, cu o medie de vârstă sub 40 de ani, ce combină experiența politică cu energia și viziunea unei noi generații.\n\nPreședintele PSD Neamț, Daniel Vasilică Harpa, a subliniat: „ Pentru Parlamentul României, propunem o echipă dedicată proiectelor de modernizare și dezvoltare a județului nostru- spital, rețelele de apă/canal, drumuri de mare viteză etc, care să reprezinte totodată, cu fermitate, interesele primarilor și ale cetățenilor la nivel național.\n\nLe urez mult succes în campania electorală și îi asigur de toată susținerea mea!”.\n\nCandidații PSD Neamț sunt pregătiți să asigure o reprezentare activă și eficientă în Parlament pentru binele comunității nemțene.\n\nCiprian Șerban, candidat pentru Camera Deputaților, a declarat: „ Intrăm în această cursă electorală cu un singur scop – să facem din Neamț un exemplu de dezvoltare și eficiență.”\n\nAdrian Păduraru, candidat la Senat, a subliniat: „ Voi folosi experiența mea din mediul privat și cea de vicepreședinte al Consiliului Județean pentru a aduce în prim-plan proiectele majore care pot transforma Neamțul ”.\n\nObiectivul comun al candidaților social-democrați din județul nostru la alegerile parlamentare este promovarea unei guvernări care pune în centrul atenției bunăstarea tuturor românilor.",
  "metadata": {
    "original_file": "Vestea_0227.html"
  }
}