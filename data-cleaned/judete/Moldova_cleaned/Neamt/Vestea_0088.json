{
  "title": "Piedone a ratat definitiv mandatul de parlamentar!",
  "content": "Biroul Electoral Central (BEC) a decis să respingă sesizarea candidatului PSD Cristian Popescu Piedone cu privire la POT, partidul care-l susține pe Călin Georgescu, și la alegerile parlamentare din Giurgiu, anunță presa centrală. \n\n Astfel, după eșecul de la alegerile locale (când a candidat pentru funcția de primar general în București), această nouă înfrângere îl cam trage pe dreapta pe fostul edil de sector (născut în județul Neamț).\n\nFostul edil, candidat în județul de lângă București, rămâne astfel, în urma deciziei BEC, în afara Parlamentului.\n\nTotodată, avându-se în vedere situația ciudată din Giurgiu, reprezentanții BEC au mai decis să lase neocupate cele două mandate la Senat, ce ar fi fost atribuite POT, potrivit rezultatelor, deoarece partidul nu a avut candidați în județul cu pricina.",
  "metadata": {
    "original_file": "Vestea_0088.html"
  }
}