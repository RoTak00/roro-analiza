{
  "title": "Consiliul Local Roman a aprobat o asociere cu CJ Neamț",
  "content": "■ aceasta vizează alocarea de către CJ a sumei de 500 mii lei, în vederea procurării de aparatură medicală pentru Spitalul Roman ■ suma va trebui cheltuită până joi, 19 decembrie ■ modul de cheltuire a sumei amintite va trebui justificat prin documente până la data de 30 decembrie 2024 ■\n\nÎn ședința Consiliului Local Roman de miercuri, 11 decembrie a fost supus aprobării un Proiect de hotărâre din 10 decembrie 2024 privind aprobarea unei asocieri cu CJ Neamț în vederea realizării unei acțiuni de interes public județen.\n\nProiectul a trecut cu aprobarea, cu unanimitate de voturi a acestei asocieri. Consiliul Județean Neamț a aprobat prin Hotărârea nr.287 din 9 decembrie 2023 alocarea sumei de 500 mii lei din bugetul pe 2024 în vederea achiziționării de echipamente medicale pentru Spitalul Municipal de Urgență (SMU)Roman.\n\nProiectul a fost aprobat cu 21 voturi ”pentru”. Conform proiectului de hotărâre amintit CL Roman este obligat să cheltuiască suma alocată, să răspundă de modul de cheltuire a sumei, să înregistreze în mod distinct în contabilitatea Primăriei Roman a sumei primite de la CJ, să prezinte până la 30 decembrie 2024, în copie, conform cu originalul, documentele justificative din care să rezulte modul de plată a sumei. Acordul de asociere este semnat de președintele CJ Neamț, Daniel-Vasilică Harpa și de primarul municipiului Roman, Dan Laurențiu Leoreanu, împuternicit de CL Roman să semneze contractul de asociere. Primăria Roman are obligația să cheltuiască suma alocată până în data de 19 decembrie 2024. Reamintim faptul că SMU Roman asigură asistență medicală pentru cei 48.644 romașcani și cei 101.723 de locuitori din cele 28 comune din Zona Metropolitană.",
  "metadata": {
    "original_file": "Monitorul_0229.html"
  }
}