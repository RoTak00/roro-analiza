{
  "title": "„Am votat anti-șpagă cu avionul și anti-plagiat!”! Român din Diaspora…",
  "content": "Votul din Diaspora va fi centralizat la finalul procesului de numărare pentru că, la fel ca duminica trecută, e vorba de diferențe de fus orar și încă sunt țări în care românii pot vota (după închiderea urnelor din România). \n\n Dar dacă se menține trendul din votul precedent, este clar că majoritatea voturilor vor fi anti-sistem, anti-partide de la guvernare.\n\nÎn aceeași linie se înscrie declarația dată de un român care a votat în Asia, acum câteva ore (i-am cerut să nu spună partide sau candidați): „Am votat la parlamentare pentru o schimbare adevărată, la fel ca majoritatea românilor din străinătate, așa cum s-a întâmplat și la prezidențiale. Ca să dau doar o idee, am votat împotriva politicienilor care iau șpagă în curse de avion pentru ei și neamuri plătite de alții dar și împotriva celor care sunt acuzați de doctorate plagiate și fug de răspundere sau pentru cei care prin complicitatea lor girează astfel de plagiate. Nu poți vorbi despre Uniunea Europeană, NATO, democrație, valori occidentale cu șefi de partide cu apucături de vătafi și cu o linie de șefi în aceste partide care una spun la televizor și alta fac în realitate. România are nevoie acum de un reset total și se vede asta prin finala la prezidențiuale care se va juca săptămâna viitoare. Rușine și CCR-ului și complicilor lui care au luat decizia absolut sinistră de renumărare a voturilor”.",
  "metadata": {
    "original_file": "Vestea_0115.html"
  }
}