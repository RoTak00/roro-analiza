{
  "title": "Dispariție reclamată după trei luni",
  "content": "Cadrele Secției de Poliție Rurală Săbăoani au fost sesizate, pe 15 ianuarie 2025, la ora 10.00, de către un bărbat, cu privire la faptul că Alina Ștefănescu, de 39 de ani, concubina sa, a plecat de la domiciliul său, din localitatea Tămășeni.\n\nS-ar fi petrecut acest lucru în cursul lunii noiembrie 2024, femeia nerevenind acasă până în prezent. Semnalmente: înălțime – 1,50 centimetri, greutate – 50 kilograme, constituție atletică, păr castaniu- lung, ochi căprui.\n\nLa momentul dispariției, femeia dispărută de la domiciliu era îmbrăcată cu un pulover de culoare maro, blugi de culoare albastră, geacă de culoare maro, fiind încălțată cu bocanci de culoare neagră.\n\n„Orice persoană care poate oferi informații ce pot conduce la depistarea persoanei căutate, este rugată să apeleze Serviciul Unic 112 ori sa anunțe cea mai apropiată unitate de poliție!”, se arată într-un comunicat al IJP Neamț.",
  "metadata": {
    "original_file": "Monitorul_0074.html"
  }
}