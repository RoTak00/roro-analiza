{
  "title": "Plângere de vot multiplu la Neamț! Acuzata, o reprezentantă PSD din secție de votare…",
  "content": "O activistă PSD din Neamț (reprezentantă a partidului într-o secție de votare) este cea acuzată de Forța Dreptei Neamț de vot multiplu. Cei de la FD spun că respectiva a votat atât în în secția unde ea făcea parte din biroul secției de votare cât și într-o altă secție unde mama ei îndeplinea același rol.\n\n„Subsemnatul Solomon Sorin, în calitate de președinte al partidului Forța Dreptei Neamț, vă aduc la cunostință următoarea situație de fapt: \n\n În dimineața zilei de 24.11.2024, în jurul orelor 7:30, d-na Raluca Ceai, reprezentant PSD în cadrul secției de votare nr. 267 și-a exercitat dreptul la vot, fiind înscrisă în listele suplimentare ale aceleiași secții. \n\n Ulterior, d-na Raluca Ceai s-a prezentat la secția de votare nr. 266, unde mama sa este reprezentant PSD și unde, așa cum reiese din fotografiile afișate pe pagina de Facebook a acesteia, a mai votat încă o data. \n\n Față de cele arătate mai sus, vă rog să dispuneți măsuri de cercetare a unei eventuale fraude electorale, prin comiterea infracțiunii de vot multiplu. \n\n Vă mulțumesc,\n\nCele două secții de votare sunt din aceeași comună, Dumbrava Roșie. Cea vizată de plângere este reprezentant PSD la secția 267 iar mama ei la secția 267. Ambele secții funcționează în aceeași școală (gimnazială nr 1) din Dumbrava Roșie. \n\n Plângerea FD a fost adresată președintelui Secției 266 unde ar fi fost exercitat cel de-al doilea vot…\n\nPână la ora redactării acestei știri, PSD Neamț nu a emis niciun punct de vedere pe acest subiect.",
  "metadata": {
    "original_file": "Vestea_0156.html"
  }
}