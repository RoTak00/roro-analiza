{
  "title": "Deputatul Leoreanu le-a oferit flori romașcancelor cu ocazia zilei de 8 Martie",
  "content": "De 8 Martie, deputatul liberal Laurențiu Dan Leoreanu, însoțit de colegii și apropiații săi, a luat la pas orașul Roman, oferind mii de flori romașcancelor cu ocazia Zilei Femeii.\n\n„Ieri a fost o zi în care am fost înconjurat de frumos, plină de zâmbete și tot ce e mai bun. La fel ca în fiecare an, alături de colegii din Partidul Național Liberal – Roman, am avut șansa să îmi arăt respectul față de doamnele și domnișoare care ne aduc lumină în viață, mame, fiice, surori, bunici, colege, cele care ne fac să fim mai buni și mai implicați în tot ceea ce facem. Cu mult drag, am oferit peste 3.000 de gânduri calde, colorate sub forma delicatelor flori, doamnelor din fabricile din Roman, din Spitalul Municipal de Urgență, sportivelor noastre, din instituții private sau aflate la cumpărături, a fost un adevărat maraton, dar fiecare clipă, fiecare oră petrecută în mijlocul doamnelor a fost tablou de bucurie, respect și frumos. Vă mulțumim pentru tot ce aduceți bun în jur și vă urez să aveți parte de mii de împliniri, sănătate și iubire. La mulți ani!” , a spus deputatul Dan Laurențiu Leoreanu.\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0149.html"
  }
}