{
  "title": "Chiriașii locuințelor sociale, verificați la legalitate",
  "content": "Pentru a se clarifica situația mai multor chiriași ai locuințelor sociale din \n\n cartierul Speranța, la solicitarea reprezentanților D.A.S. Piatra Neamț – Serviciul \n\n Administrare și Gestionare Locuințe Sociale, polițiștii locali de ordine publică au \n\n organizat și desfășurat o acțiune pe linie specifică pentru depistarea persoanelor \n\n care locuiesc fără forme legale în locuințele destinate persoanelor cu nevoi sociale \n\n speciale. \n\n Astfel, la primele ore ale zilei de vineri, 06.09.2024, două echipe formate din \n\n polițiști locali și reprezentanți D.A.S. Piatra Neamț au verificat 131 de unități \n\n locative sociale din întreg cartierul Speranța. În acest context au fost legitimate 100 \n\n de persoane, 4 dintre acestea fiind îndrumate către instituția competentă în \n\n eliberarea sau vizarea cărților de identitate (s-au aplicat 2 sancțiuni \n\n contravenționale – avertismente – pentru lipsa documentelor de identitate). \n\n Totodată s-a avut în vedere reactualizarea bazei de date prin verificarea \n\n tuturor locatarilor, precum și depistarea celor căutați de organele de poliție ori a \n\n bunurilor provenite din furturi și clarificarea situației acestora. \n\n Astfel de acțiuni s-au desfășurat și în cartierul Văleni, urmând să fie reluate până la \n\n sfârșitul anului 2024.",
  "metadata": {
    "original_file": "Vestea_0288.html"
  }
}