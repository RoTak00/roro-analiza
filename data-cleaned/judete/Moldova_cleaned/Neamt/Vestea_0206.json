{
  "title": "Pacient de la Chirurgie, căzut pe geam de la etajul 2. DECEDAT!",
  "content": "Un pacient internat în secția Chirurgie a Spitalului Județean Neamț a decedat azi-noapte, după ce a plonjat în gol de la etajul 2. Poliția realizează o anchetă, luând în calcul toate variantele posibile. Și un posibil accident dar și sinucidere…\n\n„La data de 11 noiembrie a.c., ora 02.00, polițiștii din cadrul Poliției municipiului Piatra-Neamț au fost sesizați cu privire la faptul că, un bărbat, în vârstă de 56 de ani, din Piatra-Neamț, ar fi căzut de la etajul doi al unei unități medicale, din municipiul Piatra-Neamț, unde acesta era internat. \n\n Corpul bărbatului a fost preluat de Serviciul de Medicină Legală Neamț, în vederea efectuării necropsiei. \n\n În cauză, polițiștii efectuează cercetări sub aspectul săvârșirii infracțiunii de ucidere din culpă”, a precizat reprezentantul IPJ Neamț.",
  "metadata": {
    "original_file": "Vestea_0206.html"
  }
}