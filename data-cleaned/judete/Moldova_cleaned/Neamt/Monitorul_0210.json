{
  "title": "Dăruiește o jucărie, fă o bucurie",
  "content": "■ campania de suflet a pompierilor, polițiștilor și jandarmilor a ajuns la ediția a treia ■\n\nÎn 3 ani, 3 arme au făcut echipă pentru a aduce bucurie copiilor aflați în centrele de educație incluzivă din Piatra -Neamț, Ștefan cel Mare, Roman și Târgu-Neamț.\n\n”În perioada aceasta am învățat extrem de multe lucruri de la copii, dar mai ales, ne-am reamintim că bucuria stă în lucruri aparent simple și în oameni.\n\nÎn această săptămână, din donațiile oamenilor legii, am pregătit peste 500 de daruri, pe care le-am oferit cu drag copiilor din Neamț.\n\nNe bucurăm să știm că undeva sub brăduțul lor am lăsat și noi un dar, un gând bun și un colind – o dovadă de iubire, speranță și grijă pentru cei mici.\n\nDragi copii, pompierii, polițiștii și jandarmii vă îmbrățișează și vă urează să aveți parte de sărbători binecuvântate!” au transmis cei care au făcut posibilă și vie campania de daruri, precum și tradiția acesteia.",
  "metadata": {
    "original_file": "Monitorul_0210.html"
  }
}