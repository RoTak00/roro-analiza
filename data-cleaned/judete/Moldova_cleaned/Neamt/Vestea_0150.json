{
  "title": "Ciucă și Ciolacu, vot de blam în Diaspora!",
  "content": "Marcel Ciolacu și Nicolae Ciucă au obținut scoruri derizorii în Diaspora. Imaginea de mai sus s cu rezultatele finale AEP din secțiile de votare din străinătate și arată că cei doi șefi de partide de la guvernare au luat împreună de 5 ori mai puțin decât Călin Georgescu sau sub 1/3 din voturile primite de Elena Lasconi la aceleași secții.\n\nȘi dincolo de cauzele invocate în aceste zile de diverși specialiști (reali sau închipuiți), e evident că, la rândul ei, Diaspora a dat un vot anti-sistem, împotriva unei clase politice care în ultimii ani a livrat doar promisiuni și minciuni gogonate.\n\nMai mult, cei din Diaspora sunt sensibili nu doar la efectul tik-tok, ci și la teme de fond, precum corupția. Și, aici, probabil că un rol important l-au avut subiectele grave la care și Ciolacu și Ciucă s-au făcut că plouă. \n\n Place sau nu celor din PNL, Ciucă rămâne premierul acuzat de plagiat și care a dus dosarul cauzei în instanță unde l-a blocat cu tertipuri avocățești. \n\n Ciolacu e și mai „pătat”, subiectele cu nepotul (Mihai) care primește o firmă cu 156 de farmacii la prețul unui pachet de țigări sau cel cu cadourile (șpaga) primite de el însuși în avioane private plătite de firma de țepari imobiliari (Nordis) rămânând fără răspunsuri și asumare. \n\n Aroganța celor doi de a nu răspunde clar la teme și întrebări care-i vizează le-a adus lor aceste scoruri penibile.\n\nRămâne de văzut în ce măsură aceste scoruri pot deveni trend pentru alegerile parlamentare și ce mai pot repara, în doar câteva zile, liderii județeni ai celor două partide.",
  "metadata": {
    "original_file": "Vestea_0150.html"
  }
}