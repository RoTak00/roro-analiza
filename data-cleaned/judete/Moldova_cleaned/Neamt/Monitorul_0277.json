{
  "title": "Polițiștii, altfel de misiune în ajun de Moș Nicolae",
  "content": "Cadrele Inspectoratului de Poliție Județean Neamț au îmbrăcat haina generozității și astăzi, 5 decembrie 2024, au devenit Moș Nicolae pentru copiii din municipiul Roman, mai exact cei care domiciliază pe strada Fabricii.\n\nAnul acesta, polițiștii au ales să se îndrepte către acești copii și să le ofere nu doar daruri, ci și speranță. Observând că mulți dintre ei au încălțăminte nepotrivită sau uzată, inițiativa s-a concentrat pe asigurarea de încălțări de iarnă sau sport, exact cum și-au dorit copiii.\n\nPrin eforturi comune, fiecare copil a primit un cadou care să-i aducă confort și zâmbetul pe chip. Ziua a fost una specială nu doar pentru micuți, ci și pentru polițiști, care au fost răsplătiți cu emoție și recunoștința celor pe care i-au ajutat. Această acțiune face parte din seria de activități dedicate comunității, în prag de sărbători.\n\n„Ne-am dorit ca, împreună, să aducem bucurie în viața acestor copii și să le oferim șansa de a simți căldura sărbătorilor. Mic cu mic, reușim să construim o comunitate unită și sigură”, se arată într-un comunicat al Inspectoratului de Poliție Județean Neamț.",
  "metadata": {
    "original_file": "Monitorul_0277.html"
  }
}