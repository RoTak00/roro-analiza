{
  "title": "Libertatea: Horațiu Potra a scăpat de arest",
  "content": "Horațiu Potra, șeful mercenarilor lui Călin Georgescu a scăpat de arestul preventiv, după ce Judecătoria Ploiești a respins marți, 10 decembrie, propunerea procurorilor. Potra, a fost plasat sub control judiciar pentru 60 de zile, dar decizia luată de Judecătoria Ploiești nu este definitivă, anunță Libertatea (Citeşte întreaga ştire: Horațiu Potra a scăpat de arest. În casa fostului mercenar s-au găsit 2,2 milioane de dolari cash).\n\nPotra, a fost plasat sub control judiciar pentru 60 de zile, dar decizia luată de Judecătoria Ploiești nu este definitivă. Judecătoria Ploieşti a respins propunerea procurorilor Parchetului de pe lângă Curtea de Apel Ploiești.\n\n„S-a respins propunerea de arestare preventivă, decizia a fost control judiciar pentru 60 de zile”, au transmis reprezentanții Judecătoriei Ploiești pentru Libertatea, după ședința de judecată care a durat două ore. Hotărârea nu este însă definitivă și poate fi contestată în 48 de ore. O decizie similară a fost luată şi în cazul lui Andrei Florin Lup, în vârstă de 22 de ani, șoferul Mercedesului cu care Potra se îndrepta spre Bucureşti în noaptea de sâmbătă spre duminică şi în care au fost găsite arme.\n\nSeara precedentă, polițiștii care au descins la locuința lui Potra din Mediaș au descoperit o sumă uriașă de bani cash. 2,2 milioane de dolari au fost găsite în casa fostului luptător în Legiunea Străină, potrivit Antena 3.",
  "metadata": {
    "original_file": "Vestea_0066.html"
  }
}