{
  "title": "Copaci doborâți de vântoasă la Piatra Neamț",
  "content": "Mai mulți copaci au căzut în această dimineață în Piatra Neamț peste mașini parcate în proximitatea locuințelor sau peste trotuare. Cauza: vântul puternic. \n\n De pe la ora 7 dimineața, ISU a tot transmis mesaje către mass-media pe astfel de subiecte.\n\nÎn această dimineață, în jurul orei 06:10, forțe și mijloace de intervenție din cadrul Detașamentului Piatra-Neamț au intervenit în municipiul Piatra-Neamț pe strada Nicolae Iorga pentru îndepărtarea unui arbore căzut peste două autoturisme parcate. \n\n Nu au fost victime.\n\nÎn aceste momente se acționează pe strada Anton Vorel pentru îndepărtarea unui arbore căzut pe carosabil după ce a lovit un autoturism.\n\nÎn aceste momente se acționează pe strada Bâtca Doamnei (intersecția cu drumul spre satul Agârcia) pentru îndepărtarea unui arbore căzut pe partea carosabilă.",
  "metadata": {
    "original_file": "Vestea_0051.html"
  }
}