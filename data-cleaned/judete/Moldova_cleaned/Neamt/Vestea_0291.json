{
  "title": "Primul spot de prezidențiabil al lui Nicolae Ciucă",
  "content": "Nicolae Ciucă a făcut public primul spot de prezidențiabil. Pentru prima dată, candidatul Partidului Național Liberal la alegerile prezidențiale difuzează imagini de pe front. În același spot, Ciucă dezvăluie coperta cărții sale.\n\nPreședintele PNL, Nicolae Ciucă, a publicat joi pe Facebook un videoclip de aproximativ două minute prin care anunță lansarea „în curând” a cărții sale „În slujba țării” . Clipul conține filmări din timpul misiunilor armatei române în Afganistan și Irak, în care se menționează participarea lui Ciucă în bătălia de la Nasiriyah, și se încheie cu decorarea generalului de către SUA.\n\n„ Paginile acestei cărţi sunt despre mine. Sunt gândurile mele despre ce a însemnat tranziţia de la om de armată la om politic. Sunt despre viaţa mea, cea din spatele pupitrului, microfonului sau televizorului, despre experienţele mele personale şi profesionale, dar şi despre viziunea mea pentru România viitorilor ani ”, spune candidatul PNL pentru cea mai înaltă funcție în stat.\n\n„ Pentru că s-a vorbit mult despre faptul că «nu sunt din filmul acesta», al politicii românești. Și e adevărat. Nu sunt un om politic tipic. Și veți vedea în această colecție de gânduri și povești de viață care e crezul meu. Sunt un om muncitor, cu credință și frică de Dumnezeu”.\n\nMai jos, clipul care anunță cartea atât de comentată în ultimele luni.",
  "metadata": {
    "original_file": "Vestea_0291.html"
  }
}