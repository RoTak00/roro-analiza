{
  "title": "Carambol cu patru autovehicule pe o stradă din Roman",
  "content": "Un accident de circulație s-a petrecut, pe 26 ianuarie 2024, în jurul orei 21:10, pe strada Roman Mușat. Cercetările polițiștilor au stabilit faptul că, întimp ce un bărbat, în vârstă de 33 de ani, din Roman, conducea un autoturism, nu s-ar fi asigurat corespunzător la schimbarea benzii de circulație.\n\nA intrat în coliziune laterală cu un autoturism, al cărui șofer efectua manevre de mers înapoi pentru a parca. În urma ciocnirii, autovehiculul care era încerca să parcheze a fost proiectat într-un altul, care era parcat regulamentar și pe sensul opus de mers unde ar fi intrat în coliziune cu un alt autoturism.\n\nȘi acest din urmă autoturism staționa regulamentar. În cauză, polițiștii au întocmit un dosar penal sub aspectul săvârșirii infracțiunii de vătămare corporală din culpă, în vederea stabilirii cauzelor și condițiilor producerii nedoritului eveniment rutier.\n\nLa acest incident au intervenit și pompierii, ISU transmițând că cele cinci persoane care se aflau în autoturismele aflate în mers s-au autoevacuat. O fetiță de 11 ani a fost asistată medical la locul evenimentului, fără a fi transportată la spital, dar la unitatea sanitară a fost dus un bărbat de 33 de ani.",
  "metadata": {
    "original_file": "Monitorul_0031.html"
  }
}