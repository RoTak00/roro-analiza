{
  "title": "Dragoș Pătraru, amenințat de o susținătoare a lui Georgescu. „Mai întâi, îți omor progenitura!”",
  "content": "În emisiunea sa ”Starea Nației”, din 2 decembrie, jurnalistul Dragoș Pătraru a dat citire unui mesaj „de la o doamnă, Daniela Waldek”. Înainte de a prezenta mesajul, Dragoș Pătraru a anunțat că toate datele pe care le-a identificat vor face obiectul unei plângeri penale.\n\nMesajul conține cuvinte pe care realizatorul a ales să nu le pronunțe, afirmând că nu pot fi rostite. Potrivit acestuia, persoana în cauză i-a adresat amenințări în mai multe locuri, inclusiv pe secțiunea de comentarii de la emisiunile pe care acesta le realizează pe YouTube. Redăm mai jos transcrierea mesajului primit de jurnalist, cu precizarea că include expresii violente. Le redăm pentru că, uneori, mai bine suntem la curent cu forma amenințărilor, fie ea și dură, ca să realizăm ce fel de gândire și intenție stă în spatele lor.\n\n„Dacă pe tine te doare-n … de tinerii țării și îi vrei în război, ca mamă de băiat, îți promit că dacă asta se întâmplă, TE OMOR CU MÂNA MEA, după ce mai întâi îți ofer plăcerea dată de pierderea unicului copil, omorându-ți progenitura sub ochii tăi”.\n\n”Și poți pleca oriunde în lumea asta, te voi găsi, jigodie ordinară și manipulator de doi bani, care nu cunoaște cuvântul „pace” în limbaju-i de guru intelectual. Și pentru că cei pe care îi iubești doresc unui om să moară împușcat, eu îți doresc ca Dumnezeu, pe care îl renegi, să facă dreptate și prima să crape fii-ta, eventual după ce ți-o … bine drogații de la SENS. Să ne dea Dumnezeu la toți după gând, faptă și vorbă.”",
  "metadata": {
    "original_file": "Vestea_0095.html"
  }
}