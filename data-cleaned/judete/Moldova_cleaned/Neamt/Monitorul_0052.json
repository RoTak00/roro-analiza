{
  "title": "Elev de liceu, jefuit de bursa socială chiar în clasă",
  "content": "Cadrele Poliției Roman au fost sesizate, în prima zi a acestei săptămâni, 20 ianuarie 2025, printr-un apel la numărul de urgență 112, de către un bărbat în vârstă de 50 de ani, din municipiu, despre faptul că fiul său a fost victima infracțiunii de tâlhărie.\n\nÎn urma activităților investigative desfășurate de oamenii legii s-a stabilit faptul că, în jurul orei 14:00, un minor în vârstă de 16 ani, din aceeași localitate, a pătruns în incinta unui liceu, din orașul menționat, intenția acestuia neavând nicio legătură cu activitatea didactică.\n\n„Cunoscând faptul că elevii au primit bursa socială, s-ar fi apropiat de persoana vătămată, un minor în vârstă de 16 ani, care se afla în sala de clasă, pe care l-ar fi amenințat cu acte de violență, l-ar fi lovit și i-ar fi sustras suma de 200 de lei”, a transmis Poliția Neamț.\n\nUlterior, persoana bănuită de comiterea infracțiunii, realizând consecințele ce decurg din astfel de fapte, s-a prezentat la sediul Poliției municipiului Roman, fiind însoțit de un frate major, ocazie cu care a predat suma sustrasă persoanei vătămate.\n\nAutorul a fost reținut de polițiști pentru o durată de 24 de orei. Pe data de 21 ianuarie, un judecător de drepturi și libertăți din cadrul instanței din municipiu a dispus măsurii preventive a arestului la domiciliu, pe o perioadă de 30 de zile.",
  "metadata": {
    "original_file": "Monitorul_0052.html"
  }
}