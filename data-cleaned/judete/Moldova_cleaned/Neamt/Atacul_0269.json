{
  "title": "Țevi PPR sau PEX: ce să alegi pentru instalația sanitară din locuință",
  "content": "Și țevile PPR, și țevile PEX sunt realizate din plastic, dar prezintă câteva diferențe importante, de care trebuie să ții cont în momentul când decizi să schimbi instalația sanitară din locuință sau în cazul construcției unei clădiri noi.\n\nȘi țevile PPR, și țevile PEX sunt realizate din plastic, dar prezintă câteva diferențe importante, de care trebuie să ții cont în momentul când decizi să schimbi instalația sanitară din locuință sau în cazul construcției unei clădiri noi.\n\nÎn acest articol, vei primi informații utile despre ambele tipuri de țevi, despre caracteristicile, aplicațiile, avantajele și dezavantajele lor, astfel încât să iei cea mai bună decizie pentru gospodăria ta.\n\nInstalația sanitară este un sistem de conducte, țevi, robinete și diverse accesorii care se instalează în clădiri pentru a asigura furnizarea apei potabile și evacuarea apei uzate, dar și pentru a gestiona deșeurile menajere.\n\nInstalațiile sanitare au un rol foarte important în gospodărie și într-o gamă vastă de industrii, asigurând transportul eficient și în siguranță al gazelor și lichidelor. Mai ales în industria alimentară, în cea farmaceutică, în biotehnologie și tratarea apei, conductele sanitare sunt esențiale pentru protejarea sănătății publice și pentru prevenirea contaminării [1] .\n\nDincolo de rolul lor important în industrie, instalațiile sanitare au o mare importanță și în spațiile rezidențiale, fiind responsabile pentru transportul apei potabile, dar și pentru cel al apelor uzate sau al celor pluviale în afara clădirilor, prevenind răspândirea bolilor și contribuind la protejarea mediului.\n\nInstalațiile sanitare sunt esențiale pentru o clădire funcțională și confortabilă. De alegerea celor mai bune țevi pentru realizarea acestora depind performanța, durabilitatea și siguranța întregului sistem. Utilizările nepotrivite pot provoca diverse riscuri: scăderea eficienței și a performanței întregii instalații, durată de viață mai scurtă a instalației, costuri ridicate de întreținere, risc de scurgeri și inundații, scăderea calității apei potabile.\n\nȚevile care se utilizează în instalațiile sanitare din locuințe și din mediul industrial sau de afaceri pot fi fabricate din diverse materiale. Opțiunea cea mai bună, în fiecare caz, este în funcție de aplicație și de condițiile proiectului, pentru că fiecare material are avantaje și limitări. În cazul instalațiilor sanitare, cele mai întâlnite materiale pentru conducte sunt: cuprul, PPR și PEX.\n\nSunt multe lucruri pe care țevile PPR și PEX le au în comun: durabilitate ridicată, rezistență la presiune, se instalează ușor și se pot utiliza în sistemele de instalații sanitare. Sunt însă și câteva diferențe între cele două, care pot conta în funcție de aplicație, de specificul casei și al zonei.\n\nPPR este o țeavă din plastic, care, împreună cu clorura de polivinil clorurată (CPVC), polipropilena (PP) și polietilena reticulată (PEX), este foarte utilizată în instalații.\n\nPPR este un acronim de la polipropilenă randomizată, un polimer termoplastic care se comportă foarte bine la temperaturi ridicate. Interiorul unei țevi PPR este neted și are un coeficient de frecare foarte scăzut. Din acest motiv, aceste țevi sunt foarte utile în distribuția fluidelor, pentru că se elimină pierderile de presiune și crește eficiența energetică.\n\nCel mai des, țevile PPR sunt utilizate în sistemele de alimentare cu apă rece și apă caldă, dar și în evacuarea apelor uzate. Acest tip de țevi se pretează și pentru utilizarea în zonele în care apa este dură, pentru că au o rezistență sporită la coroziune.\n\nDe asemenea, țevile PPR sunt folosite și în sistemele de încălzire, pentru că au o rezistență sporită la temperaturi ridicate și la presiunea apei. Nu este dificil să găsești pe piață cea mai bună țeavă PPR pentru încălzire prin pardoseală, pentru a te bucura de un confort termic sporit în propria casă.\n• se comportă foarte bine la temperaturi ridicate;\n• țevile PPR sunt maleabile și nu se rup nici după îndoiri repetate;\n• au densitate scăzută, deci pot fi transportate și manipulate ușor;\n• îmbinarea țevilor și fitingurilor PPR se face rapid, prin căldură\n• Țevile PPR pot fi afectate de acțiunea razelor UV, astfel că nu pot fi folosite la altitudini mari sau în condiții de radiații UV ridicate\n• În general, sunt mai scumpe decât țevile PEX\n\nPEX este sinonim cu polietilenă reticulată, un material plastic flexibil și durabil. Faptul că este fabricat prin reticulare, adică prin încrucișarea legăturilor dintre moleculele de polimer, îi conferă materialului o rezistență bună la temperatură și presiune [2] . Țevile din PEX au pereții interiori netezi, astfel că nu se pot acumula minerale în cazul transportului de apă dură, iar lichidul își menține o presiune și un debit constante.\n\nAceste țevi au culori diferite, în funcție de tipul de proiect în care sunt recomandate: albe (pentru orice temperatură), roșii (pentru mediile fierbinți) și albastru (pentru medii reci).\n\nSunt trei tipuri de țevi PEX: PEX-A – care sunt realizate cu tehnica Engel sau cu peroxid și au o flexibilitate mai mare; PEX-B – fabricate prin metoda silanului, deci au o rigiditate mai mare; PEX-C – mai rar întâlnită, este realizată prin metoda de iradiere electronică sau a fasciculului E.\n\nPEX-ul se utilizează într-o varietate de aplicații rezidențiale și industriale: alimentare cu apă potabilă, sisteme de încălzire centrală, încălzire prin pardoseală, sisteme de răcire și sisteme de încălzire a apei. Așadar, poți spune adio țevilor ruginite din instalația sanitară a locuinței tale, înlocuindu-le cu țevi din PEX care nu se corodează și au numeroase alte avantaje.\n• Mai eficiente în instalațiile de încălzire decât țevile PPR;\n• Rezistență mai mare la îngheț față de PPR;\n• Nu se recomandă folosirea lor în zonele cu niveluri ridicate de clor;\n• Sunt sensibile la expunerea prelungită la soare, deci nu se recomandă utilizarea lor în exterior.\n\nAlegerea materialelor pentru instalațiile sanitare reprezintă o etapă foarte importantă în construirea unei locuințe sau în cazul modernizării sistemului deja existent. Poți lua în considerare oferta generoasă de țevi și fitinguri de la Dolinex , cu o calitate superioară și care pot fi utilizate în numeroase proiecte casnice și industriale.\n\nIată câțiva factori de care trebuie să ții cont în alegerea țevilor potrivite pentru instalația sanitară de acasă:\n• Rezistența la temperatură și presiune – în funcție de aplicații, poate fi nevoie de transportul unor fluide foarte fierbinți sau sub presiune, iar materialul țevilor trebuie să facă față acestor condiții fără să-și piardă integritatea structurală sau să se degradeze. Atât țevile PPR cât și PEX au rezistență la temperatură și presiune.\n• Rezistența la coroziune a materialului – conductele sanitare sunt foarte expuse substanțelor care le pot coroda, astfel că, în timp, se poate ajunge la scurgeri, la defectarea întregului sistem sau contaminare. Așadar, este esențial să alegi un material cu o rezistență superioară. PPR și PEX sunt materiale excelente în privința rezistenței la coroziune și au o durabilitate ridicată, de zeci de ani.\n• Ușurința instalării și a întreținerii – sunt preferate materialele care sunt ușoare, care se pot manevra fără probleme și care se pot îmbina prin metode simple. Țevile din PEX sunt flexibile și se pot manipula foarte ușor de către instalatori. O consecință importantă a acestor avantaje este aceea că timpul de montaj se reduce, la fel și costurile de instalare. De asemenea, materialele care sunt ușor de curățat și care nu necesită vopsire sau alte activități de întreținere sunt preferate.\n• Raport calitate-preț – și acest aspect este foarte important în alegerea țevilor pentru instalații. PPR și PEX sunt recunoscute că excelează la acest capitol, având prețuri mai mici față de alte materiale, cum ar fi cuprul, dar și o calitate bună.\n\nÎn concluzie, PPR și PEX pot fi visul oricărui instalator, pentru că sunt ușor de tăiat, sunt suficient de flexibile pentru a se îndoi ușor și au o greutate scăzută. Aceste tipuri de materiale sunt ideale pentru a înlocui vechile instalații, cu țevi grele și pline de rugină, cu unele moderne, care rezistă la temperaturi, la presiune și la coroziune.",
  "metadata": {
    "original_file": "Atacul_0269.html"
  }
}