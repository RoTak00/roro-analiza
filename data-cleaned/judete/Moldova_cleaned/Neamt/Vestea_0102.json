{
  "title": "SUVERANIȘTII! Ei sunt adevărații câștigători ai alegerilor parlamentare din județul Neamț.",
  "content": "Clasamentul strict pe partide la alegerile parlamentare de la 1 Decembrie plasează pe primul loc, în Neamț, PSD-ul. Dar a rămâne doar la această fotografie simplistă înseamnă o îndepărtare de realitatea votului.\n\nUn calcul concret arată că adevărații câștigători ai acestor alegeri sunt, la Neamț, SUVERANIȘTII care, la Camera Deputaților (unul dintre partide nu a depus listă pentru Senat) a obținut 37,35% din totalul VVE (voturi valabil exprimate), prin opțiunile cumulate de AUR, SOS și POT. Adică cu mai bine de 13 procente pentru PSD.\n\nÎn aceste momente în care se vorbește și de ipoteza unei alianțe parlamentare pro-europene, cu PSD, PNL, USR și UDMR, dacă adunăm scorurile celor care au trecut la Neamț peste pragul de 5% (din partidele menționate), dă o sumă de 47,48 procente. Dacă adăugăm și 0,75% obținut de UDMR în Neamț (pare a fi un scor istoric), deja acest total ajunge la 47,23%. \n\n Dar indiferent ce va uni cele 4 partide autointitulate pro-europene, este clar că respectiva legătură nu e una la fel de clară și de puternică precum „firul divin” care unește partidele suveraniste.\n\nȘi încă un detaliu interesant, mai ales dacă se confirmă simularea distribuirii mandatelor realizată de Vestea: cu cele 37 de procente (mai mici decât ce cumulează „europenii”, SUVERANIȘTII își adjudecă mai mult de jumătate din mandatele de parlamentar de Neamț, adică 6 din 11. Interesant, nu?",
  "metadata": {
    "original_file": "Vestea_0102.html"
  }
}