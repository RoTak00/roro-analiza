{
  "title": "Adrian Ciobanu și-a dat demisia din funcția de subprefect",
  "content": "Subprefectul Adrian Ciobanu părăsește funcția de subprefect, eliberat din funcție de Guvernul României ca urmare a înregistrării cererii (demisiei) sale.\n\nCiobanu a făcut pasul respectiv deoarece candidează la alegerile parlamentare din partea PNL (locul 1 pe lista de deputați).\n\nCandidaturile liberalilor din Neamț vor fi depuse chiar mâine la BEJ Neamț.\n\nÎn actualul context, Prefectura Neamț a remis următorul comunicat: „Ca urmare a publicării în Monitorul Oficial al României, Partea I, nr. 1010/9.X.2024, a Hotărârii Guvernului României privind eliberarea domnului Ciobanu Adrian-Virgil din funcția de subprefect al județului Neamț, dorim să îi adresăm sincere mulțumiri pentru colaborarea deosebită și sprijinul constant acordat echipei Prefecturii în toată perioada mandatului său. \n\n Ne exprimăm recunoștința pentru munca sa dedicată și îi urăm succes în toate proiectele viitoare. \n\n Prefectura Județului Neamț”.\n\nUn mesaj care poate fi și un exemplu de bune practici, ținând cont de faptul că prefectul Adrian Bourceanu este membru PSD în timp ce deja exprefectul Ciobanu e membru PNL și contextul de moment e unul în care cele două partide (aliate în Guvern) nu-și mai trimit bezele ca altădată ci stucheli prin declarații publice…",
  "metadata": {
    "original_file": "Vestea_0252.html"
  }
}