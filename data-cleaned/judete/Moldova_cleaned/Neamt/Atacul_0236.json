{
  "title": "„Constatăm cu tristeţe că unii magistraţi au uitat de cazul 2 Mai, de potenţialul pericol al unor specimene fără permise de conducere şi aflate sub influenţa băuturilor alcoolice”",
  "content": "În cursul nopții 03/04.09.2023, polițiștii Secției 9 Poliție Rurală Odobești, membri ai S indicatului Naţional al Poliţiştilor „Diamantul” , aflându-se în c omuna Broșteni , au efectuat semnal de oprire unei autoutilitarei marca Iveco , însă conducătorul acesteia a refuzat să oprească , a acroșat autospeciala de poliție și a continuat deplasarea pe DN2M , către comuna Andreiașu de Jos . Echipajul a pornit în urmărirea autovehiculului, sprijinit de alte 2 echipaje de poliție, una dintre autospeciale fiind avariată din nou , în mers, de autoutilitară, fiind executate şi 4 focuri de avertisment în plan vertical.\n\nAutoutilitara a fost oprită în afara comunei Andreiașu de Jos , fiind folosit un dispozitiv oprire forțată (Spike Strip System) , moment în care, conducătorul auto , un tânăr de 18 ani , și pasagerul minor , în vârstă de 15 ani , au fugit în pădure , fiind imobilizați și încătușați de către polițiști.\n\nTânărul de 18 ani a fost condus la sediul poliţiei, unde s-a stabilit că nu posedă permis de conducere şi se afla sub influenţa băuturilor alcoolice , aparatul etilotest indicând un rezultat de 0,60 mg/l alcool pur în aerul expirat.\n\nTânărul a fost reţinut, fiind cercetat sub aspectul săvârșirii infracțiunilor de furt în scop de folosință, distrugere, ultraj, conducere fără permis și conducerea unui vehicul sub influența alcoolului sau a altor substanțe , fiind prezentat ulterior Judecătorului de Drepturi şi Libertăţi din cadrul Judecătoriei Focşani cu propunere de arestare preventivă pentru 30 zile. Filmul intervenţiei este disponibil aici .\n\nConform publicaţiei locale Vrancea24, link aici , Judecătorul de Drepturi şi Libertăţi din cadrul Judecătoriei Focşani a respins cererea Parchetului de pe lângă Judecătoria Focşani de arestare preventivă a inculpatului dispunând doar controlul judiciar, cea mai puţin severă dintre toate măsurile preventive .\n\nPotrivit aceleiaşi publicaţii, judecătorul ar fi respins acuzaţiile de ultraj , deşi unii dintre poliţişti au reclamat instaurarea unei stări de temere, mai ales că inculpatul a virat intenţionat, în repetate rânduri, cu autoutilitara înspre ei şi înspre autospecialele de poliţie. De asemenea, judecătorul a respins acuzaţiile de distrugere a autospecialelor de poliţie , motivând că „ inculpatul era într-o stare de temere ”, de parcă era urmărit de interlopi şi nu de instituţia statului, iar el este personajul bun în toată această poveste …\n\nPentru a evalua personal şi dumneavoastră starea de temere a conducătorului auto, ataşăm o înregistrare a unui live făcut chiar de pasager, în timpul urmăririi, în care, deşi pasagerul minor îl imploră să oprească, inculpatul afirmă despre poliţişti , printre injurii, că “„ altceva n-am ce s ă fac, tre să-i omor dacă vreau să nu mă prindă! ” … „ dacă s-au pus în faţa mea, intru în ei! ”, totodată acesta fiind conştient de gravitatea faptelor sale şi de urmările acestora. Video aici !\n\nNu putem decât să constatăm cu tristeţe că unii magistraţi deja au uitat de cazul „2 Mai” , precum şi de potenţialul pericol al unor asemenea specimene fără permise de conducere şi aflate sub influenţa băuturilor alcoolice , pe drumurile publice, mai ales în spatele volanului…\n\nImaginaţi-vă ce tragedie se putea întâmpla dacă acestui inconştient îi ieşea în cale o bătrână sau un grup de tineri, mai ales că DN2M, pe ruta unde a avut loc urmărirea nu este prevăzut cu trotuare.\n\nFelicităm, pe această cale, toţi colegii noştri care au fost implicaţi în prinderea şi deferirea justiţiei a acestui individ!",
  "metadata": {
    "original_file": "Atacul_0236.html"
  }
}