{
  "title": "Bolojan către Ciucă: „Noaptea este un sfetnic bun!”. Îndemn la demisie…",
  "content": "Ilie Bolojan i-a cerut (indirect dar clar) demisia din funcția de președinte PNL lui Nicolae Ciucă. Într-o intervenție în direct la Digi24, de la Oradea, Bolojan a spus că dincolo de prudența de a analiza cifre (exitpoll) care pot fi schimbate de rezultatele finale, este clar că Nicolae Ciucă „nu a prins podiumul”.\n\nBolojan a spus că PNL are două variante: fie să lase lucrurile așa, fără analize și decizii, fie ca strategii acestei campanii și șefii de partid (aluzie clară la Ciucă) să deconteze. Politicianul bihorean a concluzionat că „noaptea este un sfetnic bun”, o aluzie mai mult decât evidentă că solicită demisia lui Nicolae Ciucă din fruntea partidului.\n\nÎn exit-poll-uri, Ciucă s-a clasat abia al 5-lea, după Ciolacu, Lasconi, Goergescu și Simion.\n\nCiucă e creditat cu 13 la sută, adică sub jumătate față de scorul politic din vară al PNL, la alegerile locale (26,86%).",
  "metadata": {
    "original_file": "Vestea_0153.html"
  }
}