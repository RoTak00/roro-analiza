{
  "title": "Accident în Bicaz cu doi copii răniți",
  "content": "La data de 6 ianuarie a.c., în jurul orei 14.30, polițiștii din cadrul Poliției orașului Bicaz au fost sesizați cu privire la producerea unui eveniment rutier, pe strada Capșa, din orașul Bicaz.\n\nÎn urma verificărilor efectuate de polițiști, s-a stabilit faptul că, în timp ce un tânăr în vârstă de 20 de ani, din județul Bacău, conducea un autoturism pe strada Capșa, din orașul Bicaz, nu ar fi adaptat viteza de deplasare, pierzând controlul asupra direcției, intrând în coliziune cu un cap de pod.\n\nÎn urma evenimentului rutier, a rezultat rănirea a doi minori, ambii în vârstă de 15 ani, din județul Bacău, pasageri în autoturism. Ambii minori au fost transportați la o unitate medicală.",
  "metadata": {
    "original_file": "Monitorul_0126.html"
  }
}