{
  "title": "A ars casa unei femei de 93 de ani",
  "content": "În seara zilei de 06.01.2025, la orele 20:46, pompierii au fost solicitați să intervină în comuna Războieni pentru stingerea unui incendiu produs la o casă situată în satul Valea Albă. La locul solicitării au fost alocate forțe și mijloace de intervenție de la SVSU Războieni și Detașamentul de pompieri Piatra-Neamț. La sosirea primelor echipaje de intervenție incendiul se manifesta generalizat la acoperișul și in interiorul unei locuințe, existând posibilitatea propagării la construcțiile învecinate. Proprietara locuinței, o femeie de 93 de ani, a reușit să iasă din locuința în flăcări. Aceasta a fost asistată medical de echipajul SMURD, însă a refuzat transportul la spital. Incendiul a fost lichidat de pompieri. Cauza cea mai probabilă: jar căzut din sobă.",
  "metadata": {
    "original_file": "Monitorul_0117.html"
  }
}