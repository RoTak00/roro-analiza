{
  "title": "Primăria Suceava a finanțat anul acesta Sportul cu peste un milion de euro FOTO",
  "content": "Primăria Suceava a finanțat anul acesta Sportul cu peste un milion de euro iar investițiile continuă.\n\nPrimarul Ion Lungu a declarat miercuri că se lucrează destul de bine la Baza sportivă, tip 1, care cuprinde un gazon de dimensiuni UEFA, nocturnă și o tribună de 500 locuri. În jurul acestei baze municipalitatea va ridica un stadion nou.\n\nIon Lungu a precizat că, dacă va fi o iarnă blândă, până în vară poate fi finalizată această bază sportivă.\n\nMunicipalitatea lucrează la infrastructura pentru sport și au fost finalizate lucrările la amenajarea de șantier de la Sala polivalentă de 5.000 locuri.\n\nTot în acest an a fost modernizată Sala de sport de la Liceul Sportiv, s-a refăcut suprafața de joc și s-a făcut reparație capitală la bazinul de înot de la Școala generală nr. 3.",
  "metadata": {
    "original_file": "informatiata.ro_0167.html"
  }
}