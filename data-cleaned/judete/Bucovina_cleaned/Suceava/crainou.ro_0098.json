{
  "title": "Evanghelia zilei",
  "content": "În vremea aceea au stat în loc şes Iisus, mulţime multă de ucenici ai Săi şi mulţime mare de popor din toată Iudeea, din Ierusalim şi de pe ţărmul Tirului şi al Sidonului, care veniseră să-L asculte şi să se vindece de bolile lor. Şi cei chinuiţi de duhuri necurate se vindecau. Şi toată mulţimea căuta să se atingă de El, că putere ieşea din El şi-i vindeca pe toţi. Iar El, ridicându-Şi ochii spre ucenicii Săi, zicea: Fericiţi sunteţi voi, cei săraci, că a voastră este Împărăţia lui Dumnezeu. Fericiţi sunteţi voi, care flămânziţi acum, că vă veţi sătura. Fericiţi sunteţi voi, cei ce plângeţi acum, că veţi râde. Fericiţi veţi fi când oamenii vă vor urî pe voi şi vă vor izgoni dintre ei şi vă vor batjocori şi vor lepăda numele vostru, ca rău, din pricina Fiului Omului. Bucuraţi-vă în ziua aceea şi vă veseliţi, că, iată, plata voastră este multă în ceruri.",
  "metadata": {
    "original_file": "crainou.ro_0098.html"
  }
}