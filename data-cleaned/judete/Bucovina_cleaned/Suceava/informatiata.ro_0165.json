{
  "title": "Buget generos pentru CJ Suceava în 2023, va fi ridicat un Spital de Oncologie",
  "content": "Bugetul Consiliului Județean Suceava pentru 2023 este mai mare decât cel de anul trecut cu 17%. Anunțul a fost făcut de președintele CJ Suceava – Gheorghe Flutur care a precizat că 2023 va fi un an al investițiilor.\n\n58% din buget, adică 509 milioane de lei, vor fi alocați pentru dezvoltare. Din suma totală, 326 de milioane vor fi asigurate din fonduri europene, a precizat Flutur.\n\nPrintre marile investiții prevăzute pentru acest an se numără: reabilitarea zidurilor Cetății de Scaun dar și construirea unui Spital de Oncologie în curtea Spitalului Vechi.\n\nGheorghe Flutur a precizat că licitația pentru desemnarea constructorului a fost făcută și a fost semnat contractul de execuție.\n\nSpitalul de Oncologie va avea o capacitate de 83 de paturi și ambulatoriu și spații pentru aparținătorii care vor dori să stea cu bolnavii.",
  "metadata": {
    "original_file": "informatiata.ro_0165.html"
  }
}