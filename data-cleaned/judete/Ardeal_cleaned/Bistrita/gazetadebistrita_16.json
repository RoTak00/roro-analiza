{
  "title": "Aeroportul Internaţional Avram Iancu Cluj premiat din nou în cadrul Galei Topul Naţionalal Firmelor organizată de Camera de Comerț și Industrie a României",
  "content": "Cluj-Napoca, 12 noiembrie 2024: În cadrul celei de-a 31 ediţii a Galei Topul Național al Firmelor organizată de Camera de Comerț și Industrie a României, la data de 7 noiembrie 2024, Aeroportul Internaţional Cluj a obţinut Locul I în clasamentul naţional al firmelor evaluate de aceasta instituţie de prestigiu, în baza rezultatelor economice din anul 2023.\n\nPremiul obţinut a reprezentat un nou prim loc, de această dată pe podiumul firmelor naţionale din categoria Intreprinderi Mari, grupa „Activităţi de servicii anexe transporturilor aeriene”, domeniul Servicii. Acest premiu acordat din partea Camerei de Comerț și Industrie a României, instituţie cu peste 160 de ani de activitate, sărbătoriţi anul acesta la data de 30 septembrie, este cu atât mai\n\nonorant dat fiind faptul că, în urma aplicării unor criterii multiple şi riguroase, doar cele mai performante societăţi din toate sectoarele de activitate ale economiei româneşti au primit o astfel de recunoaştere.\n\nUrmaş al tradiționalei rânduieli a negustorilor, demarată după anul 1864, odată cu înființarea primei Camere de Comerț în România modernă și reluat după renașterea Camerelor de Comerț din România, mai precis după anul 1994, organizarea Topului Național al Firmelor este nu\n\nnumai o obligație ce revine Camerei Naționale prin Lege, ci și parte integrantă a culturii de business din țara noastră.\n\n\n\nÎncă din anul 2007, Aeroportul Internaţional Cluj este premiat de Camera de Comerț și Industrie a României, pentru excelenţa în afaceri, pentru implicare şi participare la activităţile instituţiei. De asemenea, de-a lungul timpului, Aeroportul Internaţional Cluj s-a clasat mereu în topul firmelor naţionale, obţinând Locul III în anul 2008 şi respectiv Locul I în anii 2015, 2016, 2018, 2020, 2021 în topul firmelor membre ale Camerei, la categoria Întreprinderi Mari, domeniul\n\nServicii.\n\n\n\nSuccesul în afaceri vine doar prin enorm de multă muncă, iar aceste premii reprezintă recunoaşterea eforturilor constante depuse de întreaga echipă a Aeroportului Internațional Cluj bazate pe profesionalism, viziune și excelență în dezvoltarea celui mai mare aeroport regional din România.\n\n\n\nReamintim faptul că, anul 2023 a fost anul în care Aeroportul Internaţional Cluj a înregistrat un record istoric de pasageri (de peste 3,24 milioane) şi a fost primul aeroport regional care a depăşit acest prag de trafic aerian.",
  "metadata": {
    "original_file": "gazetadebistrita_16.html"
  }
}