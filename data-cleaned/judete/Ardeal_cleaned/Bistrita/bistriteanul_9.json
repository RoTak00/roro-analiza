{
  "title": "Aquabis: Se întrerupe apa potabilă astăzi, în localitățile Rodna, Anieș și Maieru",
  "content": "Pentru remedierea unei avarii identificate pe rețeaua de distribuție a apei, Aquabis anunță întreruperea furnizării apei potabile, astăzi 13 noiembrie 2024, de la ora 09:00 până la ora 14:00 (estimativ) în localitățile Rodna, Anieș și Maieru – TOTAL.\n\n„Menționăm că apariția avariilor pe rețeaua publică de alimentare cu apă nu poate fi anticipată. Ea este, de cele mai multe ori, însoțită de întreruperea imediată a furnizării apei în zonele implicate.\n\nDin acest motiv, în unele situații, anunțarea întreruperii furnizării apei poate avea loc după sistarea efectivă a alimentării cu apă”, transmite Aquabis.\n\nÎn urma manevrelor executate pe rețeaua de distribuție a apei potabile, există posibilitatea deprecierii parametrilor calitativi ai apei (creșterea turbidității). Pentru acest fapt – înainte de consum – vă rugăm să lăsați apa să curgă câteva minute, pentru limpezire.\n\nAQUABIS îşi cere scuze faţă de consumatori pentru disconfortul apărut în acest interval.",
  "metadata": {
    "original_file": "bistriteanul_9.html"
  }
}