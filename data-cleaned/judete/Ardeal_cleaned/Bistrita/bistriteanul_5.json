{
  "title": "VIDEO - Gabriel Lazany: Pe ce se mai duc banii bistrițenilor? Un studio de televiziune unde Primăria Bistrița își dorea să aducă TikTok-ul la alt nivel",
  "content": "Primarul Gabriel Lazany explică, într-un video postat pe pagina sa de Facebook, că a descoperit, într-o clădire de pe Pietonalul Liviu Rebreanu, lângă sediul PNL, un studio de televiziune cum doar la marile televiziuni găsești. „Probabil își doreau să aducă TikTok-ul la alt nivel” – spune acesta.\n\n„V-am spus că activitatea la Primăria municipiului Bistrița este plină de surprize. În fiecare zi descoperim ceva nou. De data aceasta, ne aflăm într-o clădire de pe Pietonalul Liviu Rebreanu, o clădire proprietate a municipiului Bistrița, foarte aproape de sediul PNL.\n\nCe am găsit aici? Ia uitați pe ce se mai duc banii bistrițenilor. Un studio de televiziune făcut cum doar la marile televiziuni găsești. Cu camere de filmat robotice, cu reflectoare, cu zona tehnică excepțională… Din care, probabil, își doreau să aducă TikTok-ul la alt nivel”, a declarat primarul Bistriței.\n\nAcesta spune că nu îi vine să creadă pe ce s-au dus banii bistrițenilor.",
  "metadata": {
    "original_file": "bistriteanul_5.html"
  }
}