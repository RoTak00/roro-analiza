{
  "title": "Năsăudenii pot scăpa gratuit de deșeurile textile din gospodării! În ce zile este programată colectarea",
  "content": "Năsăudenii au ocazia să scape articole de îmbrăcăminte uzată și alte resturi de materiale textile, cu ocazia campaniei gratuite organizată de ADI Deșeuri Bistrița-Năsăud, care se va desfășura în oraș în zilele de miercuri 13 noiembrie și vineri 15 noiembrie, transmite Primăria Năsăud.\n\nAstfel, în ziua de 13 noiembrie vor fi colectate deșeurile textile în partea de sus a orașului, iar în 15 noiembrie în partea de jos a localității.\n\nÎn categoria deșeurilor textile intră articole de îmbrăcăminte uzată, perdele și draperii, resturi de materiale textile, cearșafuri, fețe de pernă, pături. Recomandăm ca deșeurile textile să fie depuse în saci pentru a putea fi colectate rapid și eficient și pentru a nu încurca circulația pietonală și auto.\n\n„Rugăm cetățenii care locuiesc ÎN ZONELE DE BLOCURI și dețin aceste tipuri de deșeuri textile să le depună la platformele de colectare a deșeurilor reciclabile, iar cetățenii care locuiesc ÎN ZONELE DE CASE să le scoată în fața porții, având grijă să nu încurce circulația pietonală sau auto.\n\nAi ocazia de a scăpa GRATUIT de deșeurile textile, prin urmare te rugăm să fii responsabil și să contribui și tu la eforturile de a avea un județ mai curat!”, transmite Primăria Năsăud.",
  "metadata": {
    "original_file": "gazetadebistrita_27.html"
  }
}