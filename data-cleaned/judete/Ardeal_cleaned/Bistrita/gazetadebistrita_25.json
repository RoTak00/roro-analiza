{
  "title": "Românii plătesc cele mai umflate rate din Europa",
  "content": "Românii plătesc cele mai mari rate din Europa, cu 500-800 de lei mai mult decât alte țări din zona euro, potrivit unui studiu de specialitate realizat în baza datelor oficiale prezentate de Eurostat și INS, arată Adevărul.\n\nVecinii noștri europeni se bucură de dobânzi mai mici, în timp ce România, Ungaria și Polonia sunt „campioni” în ceea ce privește ratele umflate.\n\nDatele Eurostat evidențiază că dobânda anuală efectivă (DAE) medie la creditele ipotecare din România este de 6,5%, mult peste media din zona euro, unde aceasta se situează la 3,8%. Diferențele sunt semnificative și la creditele de consum, unde în România rata dobânzii ajunge la 10,2%, în comparație cu media europeană, cuprinsă între 5% și 6,5%, se arată în studiul realizat de AVBS în baza datelor INS și Eurostat. Potrivit acestuia, în timp ce țări ca Germania și Franța au dobânzi mai favorabile, de aproximativ 5,5% și 6%, Ungaria și Polonia au dobâanzi asemănătoare României, cu 9,8% și respectiv 9,5%.",
  "metadata": {
    "original_file": "gazetadebistrita_25.html"
  }
}