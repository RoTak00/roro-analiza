{
  "title": "TESSORA deschide prima locație fizică din România, în Iulius Mall Cluj-Napoca",
  "content": "IULIUS susține antreprenorii locali din regiunile în care compania este prezentă și încurajează inițiativele inovatoare. De curând, la parterul Iulius Mall, s-a deschis prima locație fizică a brandului de bijuterii TESSORA, recunoscut pentru rafinamentul și designul său atemporal.\n\nÎn noua locație, clienții sunt invitați să exploreze o gamă diversificată de bijuterii, de la creații sofisticate și delicate, până la piese moderne și extravagante. TESSORA colaborează cu designeri internaționali renumiți, aducând în România bijuterii de la branduri de prestigiu precum Chiara Ferragni, Lilou Paris, Morellato, La Petite Story, Trussardi, GEMINI, Disney și Jette.\n\n„Deschiderea acestei locații marchează un moment esențial pentru TESSORA. Suntem încântați să oferim publicului o experiență deosebită într-un spațiu creat special pentru a reflecta rafinamentul și identitatea brandului nostru. Fiecare bijuterie spune o poveste, iar noi ne dorim ca fiecare client să găsească aici o piesă care să-i fie aproape de suflet,” a declarat Stela Tighinean, fondatoarea TESSORA. Inaugurarea primei locații a brandului reprezintă un pas important în extinderea pe piața locală, aducând în fața publicului românesc colecții de bijuterii care îmbină eleganța clasică cu tendințele contemporane.\n\nÎn plus, TESSORA oferă servicii de personalizare prin gravură, transformând bijuteriile în amintiri unice, cu o valoare sentimentală deosebită. Astfel, fiecare piesă devine o declarație personală, ideală pentru momente speciale.\n\nLocația TESSORA din Iulius Mall Cluj asigură o experiență de shopping personalizată, punând accent pe fiecare detaliu, de la designul sofisticat, până la prezentarea produselor care subliniază calitatea și unicitatea fiecărei bijuterii. În curând, TESSORA va lansa o colecție exclusivă, disponibilă doar în această locație, oferind clienților piese de o finețe aparte.",
  "metadata": {
    "original_file": "bzc_0037.html"
  }
}