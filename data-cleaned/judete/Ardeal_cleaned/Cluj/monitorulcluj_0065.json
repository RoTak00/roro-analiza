{
  "title": "„Mediaș – The core of Transylvania”, strategie de promovare multiconcept prezentată la Weinfest (P)",
  "content": "În cadrul evenimentului Weinfest a fost prezentată strategia de promovare multiconcept dezvoltata pentru Medias de către Asociația pentru Reconstrucția Vechii Metropole de vin a Transilvaniei, strategie care cuprinde patru linii de promovare: Hermann Obert – parintele navigației spațiale, istoria gazului metan, cetatea Mediașului cu turnul Trompeților și istoria viticolă de peste 800 de ani.\n\nDe asemenea, a fost prezentat Turrepitz, paznicul cetății de pe turnul Trompeților, în patru ipostaze inedite, de astronaut, gazist, cavaler și somelier. Din aceste ipostaze, paznicul cetății de pe Turnul din Mediaș va întâmpina turiștii și le va prezenta fiecare din cele patru linii de promovare ale conceptului.\n\nFundația Hermann Oberth din Feucht – Germania, și-a prezentat susținerea printr-o scrisoare publică a Președintelui Fundației, d-l Robert Otto Adams. “Muzeul spațiului Hermann Oberth din Feucht și Casa memorială Hermann Oberth din Mediaș sprijină inițiativa d-lui Octavian Isailă și se bucură sa fie parte a ei.\n\nPentru Weinfest Medias 2024 și startul strategiei multiconcept, transmitem cele mai bune urări și credem în succesul actiunii. Explorați împreună cu Turrepitz casa memorială din Mediaș, vă asteaptă o călătorie prin istoria spațială și veți putea descoperi viziuni pentru viitor”, se precizează în documentul din Germania.\n\nDe asemenea, se așteaptă colaborări cu Muzeul Gazului Metan, Biserica Evanghelică Mediaș, autoritățile locale și județene, agențiile de turism, hoteluri, restaurante și alți parteneri care sunt implicați direct sau indirect în zona de promovare.",
  "metadata": {
    "original_file": "monitorulcluj_0065.html"
  }
}