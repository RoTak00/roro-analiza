{
  "title": "Rezultatele Loto 6/49, Noroc, Joker, Noroc Plus, Loto 5/40 și Super Noroc de duminică, 3 noiembrie. Numerele câștigătoare",
  "content": "Loteria Română a organizat, duminică, 3 noiembrie 2024, noi trageri Loto 6/49, Noroc, Joker, Noroc Plus, Loto 5/40 și Super Noroc, după ce la tragerile loto de joi, 31 octombrie, a acordat peste 15.200 de câştiguri în valoare totală de peste 1,41 milioane de lei.\n\nPotrivit unui comunicat al Loteriei Române, la Loto 6/49 se înregistrează la categoria I un report în valoare de peste 43,42 milioane de lei (peste 8,72 milioane de euro). La Noroc este în joc un report cumulat în valoare de peste 11,09 milioane lei (peste 2,22 milioane de euro).\n\nLa Joker, la categoria I, se înregistrează un report în valoare de peste 2,68 milioane de lei (peste 538.800 de euro), iar la categoria a II-a reportul este în valoare de peste 31.800 de lei.\n\nLa Loto 5/40, la categoria I, este în joc un report în valoare de peste 653.400 de lei (peste 131.300 de euro), iar la categoria a II-a reportul este în valoare de peste 28.500 de lei. La Super Noroc este în joc un report cumulat în valoare de peste 33.400 de lei.\n\nLa tragerea Noroc s-a câştigat premiul de categoria a III-a în valoare de 127.422,54 lei, biletul norocos fiind jucat la o agenţie din Horezu.",
  "metadata": {
    "original_file": "bzc_0049.html"
  }
}