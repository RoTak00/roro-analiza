{
  "title": "Liderul PNL Cluj obligat de instanță să își ceară scuze după episodul \"scrisoarea otrăvită\"",
  "content": "Instanța a dat verdictul final în cazul pliantelor false distribuite de PNL Cluj, purtând sigla USR. PNL a fost obligat să achite daune morale și să publice un comunicat în presa națională prin care își cere scuze public pentru încălcarea drepturilor USR.\n\nCu cinci ani în urmă, Cristian Ciuta, liderul TNL Cluj, și Alexandru Piticar, membru PNL, au fost prinși distribuind pliante false purtând sigla Alianței USR PLUS. Deși PNL Cluj declara că cei doi au fost sancționați, realitatea arată altfel:\n\nCristian Ciuta a fost promovat consilier județean PNL și acum își începe al doilea mandat. Alexandru Piticar ocupă o funcție în cadrul Primăriei Cluj-Napoca.\n\nOana Murariu, Președinta USR Cluj, a comentat această decizie a instanței și modul în care PNL i-a protejat pe falsificatori: „Pentru PNL nu mai înseamnă mare lucru concepte precum onoare, legalitate și onestitate. Singurele lucruri ce contează sunt funcțiile la care speră după alegeri, care vor hrăni familiile, clientela și apropiații lor. De acum înainte, este momentul ca cetățenii să spună un NU hotărât acestui sistem și să oprească risipa, batjocura și ilegalitățile.”",
  "metadata": {
    "original_file": "gazetadecluj_0034.html"
  }
}