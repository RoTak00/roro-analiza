{
  "title": "VREMEA se schimbă DRAMATIC în Transilvania. Când lovește frigul",
  "content": "VREMEA se schimbă DRAMATIC în Transilvania. Când lovește frigul\n\nMeteorologii anunță două săptămâni de vreme instabilă în Transilvania, cu schimbări semnificative de temperatură.\n\nDupă o perioadă neobișnuit de caldă, vremea va lua o întorsătură bruscă, anunță Administrația Națională de Meteorologie, în prognoza pentru perioada 4-17 noiembrie.\n\nÎn primele zile, temperatura va crește treptat de la 9 grade Celsius până la valori de primăvară de 13-14 grade în jurul datei de 8 noiembrie. Însă această perioadă caldă va fi de scurtă durată.\n\nPrognoza meteo pentru Transilvania: Ce temperaturi ne aşteaptă în următoarele două săptămâni\n\nDupă 12 noiembrie, mercurul din termometre va scădea dramatic, maximele având puține șanse să mai treacă de 10 grade Celsius. Nopțile vor deveni din ce în ce mai reci, cu temperaturi care vor coborî frecvent sub zero grade, oscilând între -3 și +2 grade.\n\nCITEȘTE ȘI: VREME CIUDATĂ în România. Cod galben de vânt puternic în unele zone, dar temperaturi de primăvară în București.\n\nÎn plus, începând cu 13 noiembrie, Transilvania va fi afectată și de precipitații, marcând astfel instalarea vremii specifice de toamnă târzie.\n\nVreme rece la Cluj! Prognoza meteo pentru ziua de luni, 4 noiembrie.",
  "metadata": {
    "original_file": "monitorulcluj_0043.html"
  }
}