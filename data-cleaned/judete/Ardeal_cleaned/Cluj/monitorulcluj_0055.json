{
  "title": "Pensionară de 71 de ani, condamnată pentru consum de droguri. Deținea un stoc de pastile pentru tratarea anxietății, peste rețeta indicată de medic.",
  "content": "Pensionară de 71 de ani, condamnată pentru consum de droguri. Deținea un stoc de pastile pentru tratarea anxietății, peste rețeta indicată de medic.\n\nO pensionară din Sibiu, care avea un stoc substanțial de medicamente destinate tratării tulburărilor de anxietate, a fost condamnată pentru deţinere de droguri de risc.\n\nLa finalul lunii septembrie, Tribunalul Sibiu a decis condamnarea unei pensionare de 71 de ani din Sibiu pentru deținerea de droguri de risc destinate consumului propriu, în urma unei anchete desfășurate de DIICOT.\n\nÎn noiembrie 2023, femeia a fost investigată pentru consum de droguri, după ce în urma unor percheziții polițiștii au găsit mai multe pastile de Alprazolam și Xanax.\n\nCITEȘTE ȘI: \n\nO fetiță de doar 3 ani a ajuns la spital drogată cu marijuana. Mama ei a dat vina pe niște bomboane.\n\nFemeia avea rețetă de la medic pentru tratarea tulburărilor de anxietate, dar stocul deținut era substanțial mai mare decât prescripțiile acordate de către medici, potrivit G4media.ro care citează presa locală.\n\nSurplusul de medicamente (48 de pastile), față de rețeta eliberată de medicul specialist, a fost confiscată. Femeia a fost sancționată cu 1.200 de lei și riscă până la 100 de zile de închisoare în cazul în care nu va achita amenda. În plus, aceasta a fost obligată și la achitarea cheltuielilor de judecată, care ajung la suma de 700 de lei.\n\nDate îngrijorătoare. Trei din zece copii ştiu pe cineva care a consumat droguri. Câți dintre ei au fumat sau au băut alcool?",
  "metadata": {
    "original_file": "monitorulcluj_0055.html"
  }
}