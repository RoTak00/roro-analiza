{
  "title": "Venituri de peste 14 milioane de lei din meditații, realizate de profesorii din Cluj în 2023",
  "content": "Venituri de peste 14 milioane de lei din meditații, realizate de profesorii din Cluj în 2023\n\nProfesorii clujeni au obținut, în 2023, venituri de peste 14 milioane de lei din meditații realizate cu elevii.\n\nÎncă din vara anului trecut, Ministerul Educației anunța că, potrivit noii Legi a Educației, în vigoare din septembrie 2023, profesorii care fac meditații cu elevii de la clasă vor fi cercetați disciplinar.\n\nCITEȘTE ȘI: \n\nProfesorii care fac meditații cu elevii de la clasă vor fi cercetați disciplinar. Oricine poate face sesizarea\n\n11.734 de profesori din ţară au declarat la ANAF veniturile din meditaţii realizate în anul 2023, a căror valoare netă cumulată se ridică la 169 de milioane de lei, potrivit datelor consultate de Economica.net\n\nVenitul total din meditaţii, declarat de profesori la ANAF, s-a dublat anul trecut comparativ cu veniturile obținute de profesori în urmă cu trei ani, potrivit sursei citate, astfel că sumele obținute de profesori se ridică la 169 de milioane de lei.\n\nCele mai mari venituri din meditaţii au fost declarate de profesorii din Bucureşti, Sibiu, Cluj, Timiş și Prahova.\n\nSpre exemplu, în Cluj, 1.189 de profesori au obținut venituri în valoare de 14.5 milioane de lei.\n\nVeniturile obţinute din acordarea meditaţiilor sunt venituri din activităţi independente pentru care persoana fizică are obligaţia trimiterii declaraţiei unice la Fisc.\n\nDin februarie 2024 a intrat în vigoare Ordinul nr. 3.051 din 2024 care stabileşte obligaţiile profesorilor de a completa declaraţiile de interese potrivit cărora aceștia nu meditează elevii de la clasă.\n\nProfesorii NU vor mai putea face meditații cu elevii de la clasă. O comisie îi va verifica și sancționa",
  "metadata": {
    "original_file": "monitorulcluj_0111.html"
  }
}