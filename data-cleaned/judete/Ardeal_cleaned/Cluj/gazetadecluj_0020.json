{
  "title": "Azi a avut loc şedința de constituire a Consiliului Județean Cluj. Consilierii Judeţeni au depus jurământul",
  "content": "Astăzi a avut loc ședința de constituire a Consiliului Județean Cluj, în urma căreia Alin Tișe a fost reconfirmat în funcția de președinte al consiliului. Totodată, Vakar Istvan a fost reales în funcția de vicepreședinte, iar Radu Ratiu, fostul director al Cluj Arena, a fost numit cel de-al doilea vicepreședinte.\n\nUn moment notabil al ședinței a fost abținerea partidului AUR de la vot. Ceremonia s-a desfășurat în prezența prefectului județului Cluj, Irina Munteanu. Printre participanți s-au numărat și primarul Clujului, Emil Boc, secretarul general al Guvernului, Mircea Abrudean, europarlamentarul PNL Daniel Buda, precum și membri și lideri ai altor partide, inclusiv deputatul USR de Cluj, Viorel Băltărețu. 36 de consilieri, împreună cu președintele ales al Consiliului Județean, Alin Tișe, au depus jurământul.",
  "metadata": {
    "original_file": "gazetadecluj_0020.html"
  }
}