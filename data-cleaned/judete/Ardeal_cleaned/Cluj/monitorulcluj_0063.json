{
  "title": "Bărbat arestat pentru viol. Suspectul și-ar fi provocat mai multe răni.",
  "content": "Bărbat arestat pentru viol. Suspectul și-ar fi provocat mai multe răni.\n\nUn bărbat de 31 de ani a fost arestat fiind bănuit că ar fi violat o tânără de 29 de ani.\n\nUn bărbat de 31 de ani a fost arestat fiind bănuit că ar fi violat o tânără de 29 de ani, a transmis, marţi, Inspectoratul de Poliţie Judeţean (IPJ) Braşov.\n\nConform Poliţiei, când a fost reţinut, presupusul agresor prezenta leziuni pe care şi le-ar fi provocat singur.\n\n„Materialul probator administrat de poliţişti a indicat faptul că, la data de 22 septembrie, în jurul orei 00,30, în timp ce bărbatul se afla împreună cu persoana vătămată într-un imobil din municipiul Braşov, ar fi agresat-o fizic şi ar fi constrâns-o pe aceasta să întreţină un raport sexual. Astfel, având în vedere cele stabilite, bărbatul a fost reţinut (...) pentru o perioadă de 24 de ore (...) La momentul identificării, acesta (bărbatul de 31 de ani - n.red.) prezenta mai multe leziuni corporale, pe care şi le-ar fi provocat singur, astfel că a fost solicitat un echipaj medical ce l-a preluat, în vederea acordării suportului de specialitate”, a transmis IPJ Braşov.\n\nUlterior, bărbatul a primit mandat de arestare şi este cercetat pentru săvârşirea infracţiunilor de viol şi vătămare corporală din culpă.\n\nȘoc în Franța: Un francez și-a drogat soția timp de 10 ani pentru ca zeci de bărbați să o violeze\n\nCaz de violență domestică la Huedin! Un bărbat și-a înjunghiat concubina. Victima, transportată la spital.",
  "metadata": {
    "original_file": "monitorulcluj_0063.html"
  }
}