{
  "title": "Dramă fără margini în Franța: Trei copii au fost găsiţi morţi într-o casă din Haute-Savoie: mama lor este căutată",
  "content": "Femeia suferea de depresie, corpurile fără viaţă fiind găsite de tată.\n\nTrei copii au fost găsiţi morţi într-o casă din Haute-Savoie: mama lor este căutată\n\nTrei copii de 2, 11 şi 13 ani au fost găsiţi morţi într-o casă situată în Taninges, Haute-Savoie (Franţa), relatează AFP, citând surse din Jandarmerie şi de la Pompieri.\n\nServiciile de urgenţă au fost chemate în jurul orei 12.30, dar le-au rămas doar să confirme decesul copiilor, au declarat pompierii, confirmând informaţiile difuzate de ziarul regional Le Dauphiné Libéré.\n\nMama copiilor suferea de depresie şi este căutată de poliţişti, care au mobilizat în jur de 60 de jandarmi şi un elicopter.\n\nCadavrele copiilor au fost descoperite de tatăl lor, care a tras un semnal de alarmă, a declarat pentru AFP o sursă din jandarmerie.\n\nVictimele au fost înjunghiate până la moarte, potrivit ziarului naţional Le Parisien.",
  "metadata": {
    "original_file": "bzc_0004.html"
  }
}