{
  "title": "Groșan Adrian joacă „meciul vieții” pe Facebook. Întâlniri amicale cu martorii-cheie din dosarul de trafic de droguri",
  "content": "Adrian Groșan, un cunoscut interlop din județele Bistrița-Năsăud și Cluj, inculpat într-un dosar de trafic de droguri, a postat recent o fotografie în spațiul public alături de martorii-cheie din cazul său, Silviu Iepure și Tarta Alin, încălcând măsurile de control judiciar impuse de instanță, conform unor surse ale Gazetei de Bistrița.\n\nP.S. Pentru a evita un nou proces cu interlopul Adrian Groșan îi oferim definiția din dex a cuvântului interlop:\n• De asemenea am dori să îi oferim și o serie de sinonime:\n\nGroșan a sfidat interdicțiile legale care îi interzic orice contact cu martorii, fie direct, fie indirect. Procurorii DIICOT Cluj, care l-au reținut în aprilie 2023 împreună cu Tudor Cîrje și Horea Popa, au descoperit la acel moment o cantitate impresionantă de droguri, inclusiv 26 de kilograme de canabis și 18 kilograme de 3-CMC, alături de sume mari de bani.\n\nImplicat anterior în mai multe activități infracționale, inclusiv șantaj, furt și tâlhărie, numele lui Adrian Groșan este deja cunoscut în legătura cu dosarul fostului șef al Brigăzii de Combatere a Criminalității Organizate Cluj, Liviu Șipoș, în care a fost acuzat de constituirea unui grup infracțional organizat. Mai recent, în februarie 2024, Judecătoria Beclean a încetat un proces în care era acuzat de vătămare corporală, datorită intervenirii prescripției răspunderii penale.\n\nDupă ce a fost trimis în judecată în iulie 2023, Groșan a fost supus unor măsuri repetate de arest preventiv, iar procesul său este încă în desfășurare. Acțiunea recentă a lui Groșan ar putea agrava situația sa juridică.",
  "metadata": {
    "original_file": "gazetadecluj_0005.html"
  }
}