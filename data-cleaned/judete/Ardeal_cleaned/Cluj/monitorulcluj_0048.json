{
  "title": "Duminică 13 a fost cu noroc pentru o pisică neagră. A primit o nouă șansă la viață după ce a căzut într-o fântână. FOTO",
  "content": "Duminică 13 a fost cu noroc pentru o pisică neagră. A primit o nouă șansă la viață după ce a căzut într-o fântână. FOTO\n\nO pisicuţă neagră care a căzut, duminică, într-o fântână dezafectată din staţiunea Geoagiu Băi, a primit o nouă şansă la viaţă după ce a fost salvată de pompieri.\n\nO pisicuţă neagră care a căzut, duminică, într-o fântână dezafectată din staţiunea Geoagiu Băi, a primit o nouă şansă la viaţă după ce a fost salvată de pompierii militari din Garda de Intervenţie Geoagiu, a informat Inspectoratul pentru Situaţii de Urgenţă (ISU) Hunedoara.\n\nIntervenţia pompierilor a fost solicitată de o femeie care, în drum spre biserică, a auzit mieunatul pisicii şi a sunat la numărul unic de urgenţă 112.\n\n„Noi nu suntem superstiţioşi! Astăzi (duminică - n.red.), 13 octombrie, o pisicuţă neagră a primit o nouă şansă la viaţă! Pompierii Gărzii de Intervenţie Geoagiu au fost solicitaţi în această dimineaţă pentru salvarea unei pisici care a rămas captivă într-o fântână dezafectată, din staţiunea Geoagiu Băi. Sosiţi la faţa locului, colegii noştri s-au folosit de o scară pentru a coborî în puţul adânc de aproximativ opt metri”, a precizat sursa citată.\n\nÎn scurt timp de la intervenţia pompierilor militari, pisicuţa a fost scoasă din fântână şi adusă la suprafaţă, în siguranţă.\n\nPisică lăsată pe balcon pe timpul caniculei, pe Calea Mănăștur: „Care ți-ai lăsat pisica pe balcon, pe căldurile astea?” VIDEO\n\nInstinct de mamă. O pisică din Iași a mers la o clinică veterinară să-și aducă pe lume în siguranţă puii. VIDEO",
  "metadata": {
    "original_file": "monitorulcluj_0048.html"
  }
}