{
  "title": "Festivalul Internațional de Film Documentar de la Sibiu și-a desemnat câștigătorii",
  "content": "Festivalul Internațional de Film Documentar de la Sibiu și-a desemnat aseară câștigătorii ”Alice On & Off” de Isabela Tent a luat premiul pentru cel mai bun documentar la secțiunea România, informează Rador Radio România.\n\nLa secțiunea Europa Centrală și de Est premiul i-a revenit peliculei poloneze ”Pădurea”, iar ”Răzvrătire nocturnă”, un film despre viața din Congo, a fost cel mai bun la secțiunea voci emergente.\n\nPremiul pentru cel mai bun documentar studențesc l-a obținut filmul ”Visându-l pe Putin” al unei cineaste germane de origine rusă.\n\nAstăzi în ultima zi a Festivalului Astra Film vor putea fi vizionate din nou peliculele premiate la cea de a XXXI-a ediție, ne-a informat corespondenta RRA, Carmen Vulcan.",
  "metadata": {
    "original_file": "bzc_0082.html"
  }
}