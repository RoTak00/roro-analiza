{
  "title": "Atenție, șoferi! Noi restricții de circulație pe Transfăgărășan, vineri, 30 august.",
  "content": "Atenție, șoferi! Noi restricții de circulație pe Transfăgărășan, vineri, 30 august.\n\nVineri, 30 august 2024, circulația rutieră pe Transfăgărășan va fi din nou restricționată pentru o perioada de 3 ore.\n\nCompania Națională de Administrare a Infrastructurii Rutiere (CNAIR) a anunțat că vineri, 30 august 2024, circulația pe Transfăgărășan se închide temporar, pentru 3 ore.\n\nPotrivit CNAIR, vineri, 30 august 2024, în intervalul orar 08.30 - 11.30, se închide temporar circulația rutieră pe Transfăgărășan (DN7C), pe sectorul cuprins între km. 105+000 (Conacul Ursului) și km. 129+000 (Bâlea Cascadă), unde se va organiza evenimentul „50 de ani de Transfăgărășan” cu Porsche Turbo.\n\nPe sectorul de drum unde circulația rutieră va fi închisă, organizatorul va asigura o pauză de minimum 20 de minute, când măsura de închidere va fi ridicată pentru a se permite tranzitarea de către autovehiculele din proximitatea zonei restricționate circulației rutiere.\n\nAtenţie, şoferi! Restricţii de circulaţie pe Transfăgărăşan, miercuri şi joi. Intervalul orar pe care să îl evitați.\n\nVara șantierelor. Transfăgărășanul intră în reparații, dar fără întreruperea traficului.",
  "metadata": {
    "original_file": "monitorulcluj_0078.html"
  }
}