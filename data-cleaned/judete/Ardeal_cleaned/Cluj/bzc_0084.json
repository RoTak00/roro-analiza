{
  "title": "Accident mortal la Viișoara. A omorât un om și a fugit de la locul faptei",
  "content": "Un grav accident de circulație, soldat cu decesul unei persoane, au avut loc în cursul serii de joi, 24 octombrie, pe raza localității clujene Viișoara. În urma impactului un bărbat din 67 de ani și-a pierdut viața pe loc.\n\nLa data de 24 octombrie a.c., în jurul orei 22:30, pe DJ 150, strada Unirii din comuna Viișoara, a avut loc un accident rutier soldat cu decesul unei persoane.\n\nConducătorul autovehiculului a părăsit locul accidentului fără încuviințarea poliției și nu a fost identificat până în prezent.\n\nDin cercetările preliminare, a reieșit că un autovehicul, despre care momentan nu se cunosc detalii suplimentare, condus pe DJ 150 din direcția municipiului Câmpia Turzii către comuna Viișoara, a surprins și accidentat un bărbat de 67 de ani, din comuna Viișoara, care, în calitate de pieton, s-ar fi aflat pe partea carosabilă în momentul impactului.\n\nInspectoratul de Poliție Județean Cluj – Poliția Municipiului Câmpia Turzii a format o echipă complexă de polițiști care desfășoară activități de investigare și cercetare pentru identificarea conducătorului auto și a vehiculului implicat în accident.\n\nÎn cauză, se efectuează cercetări pentru stabilirea tuturor circumstanțelor acestui eveniment și luarea măsurilor legale.",
  "metadata": {
    "original_file": "bzc_0084.html"
  }
}