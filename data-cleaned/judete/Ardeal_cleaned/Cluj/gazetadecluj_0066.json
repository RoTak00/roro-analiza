{
  "title": "Activitate educativă privind protecția animalelor pentru elevii clujeni",
  "content": "La data de 22 septembrie, polițiștii din cadrul Biroului pentru Protecția Animalelor Cluj, alături de colegii de la Serviciul Ordine Publică, Biroul de Analiză și Prevenirea Criminalității și Biroul Siguranță Școlară, au desfășurat o acțiune de informare la Școala Gimnazială „Ioan Bob” din Cluj-Napoca, dedicată elevilor din clasele primare.\n\nÎn cadrul activității, elevii au fost informați cu privire la importanța respectării legislației privind protecția animalelor, responsabilitățile ce vin odată cu deținerea unui animal de companie, precum și rolul structurilor specializate în protecția animalelor în comunitatea clujeană.\n\nAcțiunea face parte dintr-o serie de inițiative educative menite să formeze tinerii în spiritul respectului față de animale și de mediul înconjurător. Polițiștii clujeni mulțumesc cadrelor didactice și elevilor pentru implicare și sprijin în promovarea acestor valori.",
  "metadata": {
    "original_file": "gazetadecluj_0066.html"
  }
}