{
  "title": "Natalia Intotero revine la conducea Ministerului pentru românii de pretutindeni",
  "content": "Președintele României, Klaus Iohannis, a semnat vineri decretul pentru numirea în funcția de ministru pentru Românii de pretutindeni a Nataliei Intotero.\n\nIntotero a demisionat în luna aprilie de la conducerea acestui minister, la presiunile lui Liviu Dragnea, exprimate şi public (liderul PSD spunând că miniştrii care candidează la europarlamentare ar trebui să demisioneze). Intotero a candidat la alegerile din 26 mai pe listele PSD, însă nu a prins un mandat în Parlamentul European.\n\nLa două zile după alegerile europarlamentare, PSD le-a propus pe Natalia Intotero, Ana Birchall și Roxana Mânzatu pentru funcția de ministru la Românii de Pretutindeni, Justiţie și Fonduri Europene.",
  "metadata": {
    "original_file": "glasulhd_0136.html"
  }
}