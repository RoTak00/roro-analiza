{
  "title": "Inregistratea in scopuri de TVA va fi anulata la sute de mii de firme â€“ Gazeta de dimineata",
  "content": "Persoanele care vor solicita voluntar scoaterea din evidenta platitorilor de TVA in 2012 vor avea avantaje fata de cei care vor astepta interventia autoritatilor pentru anularea din oficiu\n\nNoile masuri privind anularea din oficiu a inregistrarii in scopuri de TVA sunt prevazute in OUG 125/2011 pentru modificarea si completarea codului fiscal, publicata in Monitorul Oficial nr 938 din 30 decembrie 2011. Reducerea numarului contribuabililor inregistrati in scopuri de TVA se anunta a fi cat se poate de drastica, avand in vedere constatarile facute de Ministerul Finantelor: 380.000 de contribuabili inregistrati ca platitori de TVA desi se aflau sub plafonul de la care inregistrarea in scopuri de TVA devine obligatorie. Acestia reprezinta peste 60% din contribuabili dar contribuie cu numai 1,3% din totalul veniturilor fiscale.\n\nAutoritatle fiscale vor anula din oficiu inregistrarea in scopuri de TVA a firmelor care nu desfasoara activitati economice, nu depun deconturi de TVA o anumita perioada sau sunt implicate in fapte de evaziune fiscala.\n\nPotrivit reglementarii de pana acum, anularea inregisitrarii in scopuri de TVA a unui contribuabil era posibila numai in situatia in care era declarat inactiv de catre ANAF sau isi suspenda activitatea la registrul comertului.\n\nConform notei de fundamentare a OUG 125/2011, reglementarea anularii din oficiu este necesara deoarece s-a constatat ca un numar mare de contribuabilii care au o cifra de afaceri sub 100.000 euro depun deconturi de TVA pe zero, fara a declara achizitii sau vanzari, sau nu depun deconturi de TVA, desi depun alte declaratii.\n\nOUG 125/2011 prevede si consecintele anularii din oficiu. Persoanele impozabile pentru care autoritatea fiscala a anulat inregistrarea in scopuri de TVA nu vor avea dreptul sa deduca taxa aferenta achizitiilor de bunuri /servicii, dar vor avea obligatia de plata a TVA in situatia in care desfasoara activitati economice in perioada in care nu sunt inregistrati in scopuri de TVA. De asemenea, beneficiarii care cumpara bunuri/servicii de la acesti contribuabili, nu vor avea posibilitatea deducerii TVA. Scoaterea din evidenta la cerere\n\nPentru a impulsiona solicitarea voluntara a contribuabililor de scoatere din evidenta pentru nedepasirea plafonului de scutire in anul precedent, noul act normatic prevede posibilitatea pentru contribuabili de a solicita acest lucru pe tot parcursul anului. Pana acum se putea numai la inceputul fiecarui an, pana pe data de 20 ianuarie.\n\nContribuabilii care sunt inregistrati in scopuri de TVA, dar care nu au depasit in anul precedent plafonul de scutire de 119.000 lei, pot solicita scoaterea din evidenta si aplicarea regimului special de scutire oricand in cursul anului urmator, cu conditia sa nu depaseasca plafonul de scutire nici pana la data solicitarii scoaterii din evidenta.\n\nDe asemenea, spre deosebire de cei pentru care inregistrarea in scopuri de TVA se anuleaza din oficiu, cei care vor solicita voluntar scoaterea din evidenta in cursul anului 2012 nu vor fi obligati sa restituie la bugetul de stat prin mecanismul ajustarilor de TVA, taxa aferenta stocurilor si bunurilor de capital cumparate pana la data de 31 decembrie 2011.\n\nPrin ordin al ministrului finantelor publice se vor stabili criterii pentru conditionarea inregistrarii in scopuri de TVA a anumitor categorii de persoane impozabile.\n\nOrganele fiscale competente stabilesc, pe baza acestor criterii, daca persoana impozabila justifica intentia si are capacitatea de a desfasura activitate economica, pentru a fi inregistrata in scopuri de TVA.\n\nOrganele fiscale nu vor inregistra in scopuri de TVA persoanele impozabile care nu indeplinesc criteriile stabilite prin ordin al ministrului finantelor publice.",
  "metadata": {
    "original_file": "gazetadedimineata_0100.html"
  }
}