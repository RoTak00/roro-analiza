{
  "title": "O minoră în vârstă de 6 ani, a fost stropită accidental cu apă fierbinte la nivelul feței de la caloriferul clasei.",
  "content": "La data de 27 februarie 2023, ora 09:30, Poliția Municipiului Deva, a fost sesizată prin intermediul SNUAU 112, cu privire la faptul că, în incinta unei grădinițe din municipiul Deva, o minoră în vârstă de 6 ani, a fost stropită accidental cu apă fierbinte la nivelul feței de la caloriferul clasei.\n\n Poliţiştii ajunși la fața locului, au constatat că, minora în vârstă de 6 ani, în timp ce se afla în sala de clasă a unei unități de învățământ preșcolar din municipiul Deva, la un moment dat din cauza unei defecțiuni la robinetul unui calorifer utilizat pentru încălzirea sălii de clasă, a fost stropită cu apă fierbinte în zona feței fiind rănită ușor. Minora a fost transportată la spital în vederea acordării de îngrijiri medicale.\n\n În cauză, polițiștii au întocmit dosar de cercetare penală sub aspectul săvârşirii infracțiunii de vătămare corporală din culpă. – Carla Strujan, purtător de cuvânt din cadrul IPJ Hunedoara.",
  "metadata": {
    "original_file": "glasulhd_0062.html"
  }
}