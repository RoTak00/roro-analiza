{
  "title": "37 % din şomerii hunedoreni sunt sub 40 de ani, iar 25% sub 49 de ani",
  "content": "Agenția Județeană pentru Ocuparea Forței de Muncă (AJOFM) Hunedoara a dat publicității rata șomajului, la sfârșitul lunii noiembrie 2023. Aceasta este de 4,50%, în cifre reale fiind vorba de 7.006 șomeri (din care 3796 femei).\n\nComparativ cu luna precedentă, când rata șomajului a fost de 4,38 %, în această lună s-a înregistrat o creștere de 0,12 pp.\n\nDin totalul de 7.006 persoane înregistrate în evidențele AJOFM Hunedoara, 2.159 erau beneficiari de indemnizaţie de şomaj, iar 4.847 erau șomeri neindemnizați.\n\nÎn ceea ce privește grupele de vârstă, 37% au vârste de până în 40 de ani, iar 25% au vârste între 40 și 49 de ani.\n\n”Șomerii cu studii liceale au ponderea cea mai mare în totalul şomerilor înregistraţi în evidenţele AJOFM Hunedoara – 28 %, urmat de cei cu studii gimnaziale – 27 %, iar 20 % sunt șomeri fără studii și cu nivel de studii primare. Șomerii care au absolvit învățământul profesional sau școli de arte și meserii reprezintă 16% din totalul șomerilor înregistrați, cei cu studii superioare sunt 7 %, iar cei cu învățământ postliceal sunt 2%”, se mai arată în comunicatul AJOFM Hunedoara.",
  "metadata": {
    "original_file": "jvj_0133.html"
  }
}