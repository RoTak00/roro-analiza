{
  "title": "EURECA-PRO este o șansă pentru studenții petroșăneni",
  "content": "Apartenența Universitații din Petroșani la consorțiul universitar EURECA-PRO oferă studenților șansa de vedea la fața locului cum se studiază în alte universități europene.\n\nAstfel că, în luna noiembrie, studenții Universității din Petroșani pot participa la un program de mobilitate care le va permite să își deschidă viziunea și să își extindă contactele printre studenții de alte naționalități. Mobilitatea va fi organizată în colaborare cu EURECA-PRO, iar studenții petrece o săptămână la Universitatea Hasselt și Montanuniversität Leoben.\n\n”Experimentează o săptămână de mobilitate la universitățile partenere. Solicitanții selectați vor avea o oportunitate unică de a-și dezvolta abilitățile și de a-și extinde rețelele de cercetare prin colaborarea cu cercetători de la Universitatea Hasselt și Montanuniversität Leoben”, informează reprezentanții Universității din Petroșani.\n\nInițiativa ” Alătură-te nouă în luna noiembrie pentru o oportunitate interesantă cu EURECA-PRO!” face parte din amplul demers al conducerii și profesorilor Universității din Petroșani de a pregăti cât mai bine specialiști în diverse domenii de activitate, specialiști care să se plieze pe cerințelor pieței muncii atât la nivel național, cât și internațional.\n\nStudenții petroșăneni beneficiază de programe educaționale, care au ca scop să le ofere competențele necesare pentru a se impune în mediul profesional. Iar prin intermediul consorțiului EURECA-PRO, Universitatea din Petroșani oferă șanse în plus pentru formarea unor profesioniști.",
  "metadata": {
    "original_file": "jvj_0065.html"
  }
}