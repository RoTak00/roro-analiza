{
  "title": "L-aţi văzut?",
  "content": "În data de 11.11.2020, Poliţia Municipiului Hunedoara a fost sesizată de către un bărbat din localitate cu privire la faptul că, din data de 07.11.2020, fratele său, MICLOȘ ANDREI LUCIAN, în vârstă de 36 de ani, din municipiul Hunedoara, nu răspunde la telefon și nu este nici la domiciliu.\n\nPersoana plecată voluntar, are următoarele semnalmente: înălțime de 1,85 metri, greutate aproximativ 77 kg, păr șaten – tuns scurt, ochi căprui, purta barbă, constituție atletică. La momentul apropiat plecării de la domiciliu, bărbatul purta o pereche de pantaloni scurți de culoare albă, o bluză din material textil culoare neagră, cu mâneci de culoare albă, iar în picioare o pereche de pantofi sport de culoare neagră.\n\nDin momentul primirii sesizării, poliţiştii hunedoreni au efectuat activităţi specifice în scopul depistării bărbatului, pentru a cărui identificare au solicitat măsura urmăririi naţionale.",
  "metadata": {
    "original_file": "glasulhd_0090.html"
  }
}