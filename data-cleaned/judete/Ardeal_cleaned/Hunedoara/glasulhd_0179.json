{
  "title": "După 10 ani de când a reușit prima trecere a Canalului Mânecii, Avram Iancu și-a propus DUBLA TRAVERSARE A CANALULUI MÂNECII pentru acest an",
  "content": "Azi, de la ora 10, în cadrul unei conferințe de presă Avram Iancu a prezentat pe larg subiectul alături de Radu Simion Ileană, profesorul Ioan Cordea și de Primarul Petroșaniului Tiberiu Iacob-Ridzi.\n\n– 200 de ani de la nașterea marelui nostru erou național Avram Iancu, – când se împlinesc 200 de ani de la nașterea Crăișorului, micuțul Avram Iancu a împlinit 48 de ani, vârsta la care Eroul Național a murit, – se împlinesc 10 ani de când am revoluționat înotul românesc în ape deschise, 10 ani de când am dat prima bătălie în Canalul Mânecii,\n\nDoresc să marchez acest ceas aniversar în mod deosebit, iar acest înot este singurul înot care îmi poate aduce emoțiile și trăirile necesare fericirii.\n\nSunt 2484 de înotători care au reușit performanța de a traversa Canalul Mânecii și sunt doar 37 de înotători care au reușit marea performanță de a realiza o dublă traversare.” a declarat Avram Iancu. Avram Iancu a calculat că timpul estimat pentru dubla traversare a Canalului Mânecii ar putea fi de cel puţin 36 de ore, egal cu cel înregistrat în august 2020, când a înotat pe Dunăre 36 de ore şi 29 de minute. “Distanţa în linie dreaptă între punctul de plecare din Dover – Marea Britanie şi coasta franceză este de 34 de kilometri, deci la o dublă traversare vor fi 68 de kilometri. Estimez însă că din cauza curenţilor, va trebui să înot pe o distanţă de circa 100 de kilometri”, a precizat Iancu.\n\nPentru al patrulea an consecutiv, Avram Iancu va avea ca sponsor principal compania hunedoreană AVIS 3000.",
  "metadata": {
    "original_file": "glasulhd_0179.html"
  }
}