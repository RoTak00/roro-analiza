{
  "title": "59% dintre șomerii hunedoreni au vârste sunt 50 de ani",
  "content": "Agenția Județeană pentru Ocuparea Forței de Muncă Hunedoara anunță că, la sfârșitul lunii septembrie 2024, avea înregistrați 7.214 șomeri, rata șomajului fiind de 4,71 %. Comparativ cu luna precedentă, în septembrie, acest indicator a fost în creștere.\n\nDin totalul de 7.214 persoane înregistrate în evidențele AJOFM Hunedoara, 2.131 erau beneficiari de indemnizaţie de şomaj, iar 5.083 erau șomeri neindemnizați. În ce privește structura șomajului pe grupe de vârste, se prezintă cifre îngrijorătoare. Astfel, 59% din șomeri au vârste sub 50 ani. Cel mai mic număr de șomeri se înregistrează în grupa de vârstă 25-29 de ani, 7%, (529 de persoane), urmată fiind de tinerii până în 25 de ani, 11%, adică 812 persoane. Cel mai mare număr de șomeri se înregistrează în grupa de vârstă 40-49 de ani, 23%, adică 1649 persoane.\n\nȘomerii cu studii liceale au ponderea cea mai mare în totalul şomerilor înregistraţi în evidenţele AJOFM Hunedoara, 27 %, urmat de cei cu studii gimnaziale, 26 %, iar 22 % sunt șomeri fără studii și cu nivel de studii primare. Șomerii care au absolvit învățământul profesional sau școli de arte și meserii reprezintă 15% din totalul șomerilor înregistrați, cei cu studii superioare sunt 8 %, iar cei cu învățământ postliceal sunt 2 %.",
  "metadata": {
    "original_file": "jvj_0052.html"
  }
}