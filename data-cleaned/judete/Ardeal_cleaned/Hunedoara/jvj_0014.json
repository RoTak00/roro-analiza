{
  "title": "Cum au devenit tinerii români importanți pentru politicieni",
  "content": "Este 2 Mai- Ziua Națională a Tineretului, iar de dimineață urmăresc mesaje ale politicienilor adresate tinerilor.\n\nNumai că, de-a lungul ultimilor ani, tinerii au fost uitați complet, chiar neglijați. Acum, pentru că suntem în an electoral, politicienii își aruncă scurt privirea și spre tineri.\n\nSă nu credeți însă că o fac mânați de bună credință. Absolut nu.\n\nO fac pentru că, în conformitate cu statisticile, un million de tineri au împlinit 18 ani de la ultimele alegeri, adică vârsta de votare, vorba cântecului.\n\nOri un million de voturi sunt importante pentru orice partid și orice politician.\n\nÎn România ești considerat tânăr până la 35 de ani. Iar între 18 și 35 de ani cifrele arată că ar fi peste 4,5 milioane. Da, ați citit bine. Peste 4,5 milioane de oameni, adică peste 4,5 milioane de voturi.\n\nVi se pare că există mesaje electorale pentru acești tineri?\n\nEi bine, nu.\n\nNu există pentru că marea lor majoritate nu pot fi manipulați foarte simplu. E nevoie de metode mai sofisticate. Iar politicianul român nu are timp de sofisticări, el este tributar manipulărilor simple, grosolane, care au alte ținte.\n\nIar, în conformitate cu cifrele expuse mai sus, tinerii devin tot mai importanți în matematica electorală.\n\nTotul e ca ei să fie convinși să și iasă la vot.\n\nP.S. Argumentele din acest material se aplică parțial în Valea Jiului, o zonă din care tinerii pleacă în fiecare zi. Motivul principal: dezinteresul autorităților locale față de ei. Voi reveni.",
  "metadata": {
    "original_file": "jvj_0014.html"
  }
}