{
  "title": "(Galerie foto)Înotul din mijlocul munților - un succes pentu Avram Iancu",
  "content": "Doar 17 grade a avut temperatura apei din cel mai înalt baraj din România, Gura Apelor, cu cei 168 de metri ai săi. Aerul rarefiat a făcut și mai dificilă misiunea, dar la capătul a 4 h și 21 de minute Avram Iancu a străbătut 9750 de metri. Și-a propus un antrenament de 8 km, dar au ieșit 9, 7 km.\n\nCadrul natural de excepție și o echipă fantastică l-au determinat să înoate mai mult decât și-a propus.\n\nAbsolut toată logistica de susținere pe apă a fost asigurată de către primarul din Râu de Mori, domnul Flaviu Dilertea.\n\nA fost ultimul antrenament pentru DUBLA TRAVERSARE A CANALULUI MÂNECII. După 10 ani de când a reușit prima trecere a Canalului Mânecii, Avram Iancu și-a propus pentru acest an dubla traversare a acestuia.\n\nPe 15 iulie Avram Iancu va pleca în Marea Britanie pentru ultimele antrenamente.",
  "metadata": {
    "original_file": "glasulhd_0170.html"
  }
}