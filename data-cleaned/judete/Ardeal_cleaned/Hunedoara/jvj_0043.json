{
  "title": "Au ajuns să-l cenzureze şi pe Hristos",
  "content": "Nu mai este de ajuns că ne impun să mâncăm făină de greier, să savurăm gândaci de bălegar sau să mâncăm carne fabricată la cuvă din celule stem.\n\nSe merge vesel mai departe, pe repede înainte, şi ni se spune că rugăciunea Tatăl Nostru, rugăciune care ne-a fost transmisă chiar de Isus Hristos, Fiul lui Dumnezeu, trebuie modificată.\n\nCă Dumnezeu, căruia ne adresăm de mii de ani nu are sex, că dacă-i zicem TATĂ este de gen masculin, potrivit rugăciunii, şi asta discriminează femeile! Le înjoseşte!\n\nSe vrea un Dumnezeu care este fără gen, ceva care ni se propune inclusiv pe buletine şi paşapoarte…\n\nNu este lupta mea împotriva lor, eu sunt doar de partea istoriei religioase, a creştinătăţii ortodoxe, în care m-am născut şi am trăit.\n\nDacă îmi este impus să respect, în numele diversităţii şi libertăţii, celelalte opinii, de ce credinţa mea şi rugăciunea mea trebuie să fie schimbată? Eu de ce nu sunt respectat?\n\nNu cred că femeile ortodoxe, care şi-au crescut copiii mii de ani cu această rugăciune, se simt marginalizate sau abuzate, nu cred că familiile creştin ortodoxe simt vreo asuprire în titulatura Tatăl Nostru…\n\nCe cred însă este că se atacă fundamentele civilizaţiei noastre creştine (nu doar ortodoxe), că se doreşte să acceptăm ceva împotriva a ceea ce este dat şi natural!\n\nPersonal nu am să consum făină de greier, nu am să savurez gândaci sau carne din celule stem, şi nu am să mă rog decât după Hristos necenzurat: Tatăl Nostru!",
  "metadata": {
    "original_file": "jvj_0043.html"
  }
}