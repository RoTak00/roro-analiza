{
  "title": "Lupu \"i-a mâncat\" pe cei de la Paksi. Rezultat spectaculos în primul tur preliminat al UEFA Europa League: Paksi 0 - 4 Corvinul",
  "content": "Marius Lupu a reușit un hattrick în meciul dintre Paksi și Corvinul Hunedoara, încheiat cu scorul de 0-4 și i-a înnebunit pe maghiari.\n\nHunedorenii au dat piept cu Paksi, vicecampioana Ungariei și câștigătoare a Cupei Ungariei și a reușit să producă surpriza serii, după ce s-au impus cu scorul de 4-0, deși maghiarii erau văzuți ca mari favoriți înainte de meci.\n\nCorvinul, la revenirea în cupele europene după 42 de ani, a învins categoric şi fără drept de apel pe vicecampioana Ungariei, prin golurile marcate de Sergiu Buş (9) şi Marius Lupu (45+2, 86, 90+3).\n\nCâştigătoarea Cupei României a controlat jocul de la un capăt la altul, în faţa unei formaţii care nu s-a ridicat niciun moment la nivelul performanţei din sezonul trecut (locul al doilea în campionat şi câştigarea Cupei Ungariei).\n\nManşa secundă va avea loc pe 18 iulie, la Sibiu.\n\nDacă va trece de Paksi FC, ceea ce este foarte ușor de realizat în acest moment, Corvinul Hunedoara va juca în turul al doilea preliminar al Europa League cu formaţia croată HNK Rijeka.\n\nBiletele pentru meciul de la Sibiu s-au pus în vânzare de ieri: https://www.bilete.ro/europa-league-corvinul-hunedoara-paks/ prețul unui bilet variază între 40 si 70 lei.",
  "metadata": {
    "original_file": "glasulhd_0167.html"
  }
}