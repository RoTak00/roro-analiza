{
  "title": "Un microbuz în care se aflau 8 persoane, printre care și 3 copii, s-a răsturnat în această dimineață pe drum județean 705. A fost activat planul roșu",
  "content": "În această dimineață, în jurul orei 07.00, un microbuz în care se aflau 8 persoane (7 pasageri și conducătorul auto), printre care și 3 copii, s-a răsturnat pe drumul care face legătura dintre comuna Balșa și orașul Geoagiu.\n\n Comanda ISU Hunedoara a activat, la ora 07.09, Planul roșu de intervenție și a suplimentat resursele umane și tehnice pentru această misiune. Salvatorii au intervenit cu 2 ambulanțe SMURD, o autospecială de stingere, o autospecială prevăzută cu modul de descarcerare și una pentru transport personal și victime multiple. De asemenea, la fața locului a intervenit și o ambulanță a Serviciului de Ambulanță Județean Hunedoara.\n\n În urma accidentului 3 persoane adulte, conștiente, au avut nevoie de ajutor medical. Au fost preluate de echipajele SMURD și ale Serviciului de Ambulanță Județean și au fost transportate la Spitalul Orăștie pentru a li se acorda asistență medicală de specialitate.\n\n Planul roșu de intervenție a fost dezactivat la ora 07.51.\n\n3 echipaje SMURD, 1 autospecială de stingere cu apă și spumă (ASAS), 1 autospecială prevăzută cu modul de descarcerare și 1 Autospecială pentru Transport Personal și Victime Multiple. (ATPVM), precum și ambulanța SAJ au participat la această acțiune.\n\nÎn urma accidentului au rezultat 3 victime, adulti: barbat 54 ani transportat de SAJ la UPU Deva (traumatism torace), femeie 64 ani ,transportată de SMURD Orăștie la CPU Orăștie (traumatism la umar) și femeie, în vârstă de 49 ani, transportata de SMURD Geoagiu la CPU Oraștie (traumatism cranio-cerebral).\n\n Celelalte 5 persoane aflate in microbuz nu au avut nevoie de ingrijiri medicale. – ISU Hunedoara, Lucian Morogan",
  "metadata": {
    "original_file": "glasulhd_0061.html"
  }
}