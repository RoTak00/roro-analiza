{
  "title": "Conflict între doi elevi la o școală din Petroșani",
  "content": "În data de 06.11.2020, în jurul orei 08:00, Politia Municipiului Petroșani a fost contactată telefonic de către reprezentanta unei școli generale din localitate, cu privire la faptul că în data de 04.11.2020 un elev în vârstă de 15 ani, a adresat expresii și cuvinte jignitoare unei colege în vârstă de 14 ani.\n\nÎn urma verificărilor, polițiștii au stabilit că elevul respectiv, la data de 04.11.2020, în timpul unei pauze, s-a deplasat la o alta clasa și i-a adresat unei colege din clasa respectivă cuvinte și expresii jignitoare. Se pare că reacția elevului s-a datorat faptului că eleva căreia i-a adresa injurii, în calitate de șef de clasă, i-a atras atenția minorului că nu se poate deplasa în interiorul unei alte clase (aceasta fiind o măsură de prevenire a răspândirii virusului SARS-COV-2 în interiorul unității școlare).\n\nMinorul în vârstă de 15 ani, împreună cu tatăl său, au fost conduși la sediul Poliției Municipiului Petroșani unde a fost aplicată a sancțiune contravențională, conform Legii 61/1991, pentru adresare de cuvinte și expresii jignitoare (conflictul fiind aplanat).",
  "metadata": {
    "original_file": "glasulhd_0094.html"
  }
}