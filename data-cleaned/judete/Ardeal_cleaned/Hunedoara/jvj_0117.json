{
  "title": "Incendiu în Cartierul Bosnea din Petroșani",
  "content": "În această dimineață, pompierii Detașamentului Petroșani au intervenit pentru stingerea unui incendiu izbucnit într-o gospodărie de pe strada Poligonului, Cartierul Bosnea din municipiul Petroșani.\n\nPentru misiune au fost alocate două autospeciale de stingere cu apă și spumă, o autospecială de primă intervenție și comandă și o ambulanță SMURD. În sprijin, la locul intervenției s-a mobilizat și SVSU Petrila.\n\n”La sosirea echipajelor operative, incendiul se manifesta cu flacără deschisă la camera centralei și la acoperișul acesteia, fiind cuprinse de foc și o anexă, și o parte din acoperișul casei, cu posibilitatea de propagare a flăcărilor la un imobil învecinat. Pompierii au acționat cu promptitudine, lichidând incendiul în limitele găsite. Din fericire nu au existat persoane surprinse de acest eveniment. La această oră, echipajele de intervenție acționează pentru înlăturarea efectelor negative înregistrate în urma incendiului. Cauza probabilă de producere a incendiului a fost exploatarea necorespunzătoare a instalației de încălzire”, anunță reprezentanții pompierilor hunedoreni.",
  "metadata": {
    "original_file": "jvj_0117.html"
  }
}