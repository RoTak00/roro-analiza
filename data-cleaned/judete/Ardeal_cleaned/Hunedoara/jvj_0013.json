{
  "title": "O nouă Românie",
  "content": "Am urmărit cu mult interes meciurile Echipei Naționale a României de la Campionatul European.\n\nIar dincolo de meciurile de fotbal, formația mea m-a făcut să observ și spectacolul din tribune și din afara stadioanelor.\n\nRomânii au fost peste tot unde a fost Naționala. Au invadat orașele, au ocupat suprafețe mari din stadioanele unde ai noștri au jucat.\n\nOri, acești români sunt românii despre care nu știm multe. Sunt românii care iubesc Echipa Națională și implicit România. Sunt românii care iubesc fotbalul. Sunt românii care sunt dornici de performanțe. Iar mulți dintre ei sunt români care nu mai locuiesc în România. Sunt poate români pe care România (țara) i-a dezamăgit, la un moment dat.\n\nDar cei pe care îi vedem bucurându-se în Germania sau în orașe din România sunt mai mult decât suporteri. Sunt români care au să ne transmită multe și oameni cu personalități, cu povești, cu trăiri.\n\nO Românie despre care nu știm prea multe.\n\nO Românie care a fost tăcută multă vreme.",
  "metadata": {
    "original_file": "jvj_0013.html"
  }
}