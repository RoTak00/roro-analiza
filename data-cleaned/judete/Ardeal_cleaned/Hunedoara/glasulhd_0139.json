{
  "title": "Președintele PNL Hunedoara, Lucian Heiuș: “Pasul decisiv ca peste un an să câștigăm Consiliul Județean Hunedoara”",
  "content": "Liderul PNL Hunedoara, Lucian Heiuș, consideră că rezultatul alegerilor parlamentare este un vot clar împotriva guvernării PSD, iar scorul obținut de liberali în județul Hunedoara deschide drumul spre câștigarea alegerilor județene de anul viitor.\n\n„Felicit pe toți românii pentru că atunci când votează părerea lor este clară și pro-europeană. S-a dat un semnal clar că acest guvern PSD – ALDE de incompetenți de mincinoși trebuie să plece. Le mulțumesc colegilor mei liberali, că sunt primari, consilieri județeni, consilieri locali sau simpli membri de partid, pentru munca depusă în această campanie. Scorul pe care l-am obținut la nivelul județului Hunedoara este primul și decisivul pas ca peste un an să câștigăm Consiliul Județean Hunedoara”, a declarat Lucian Heiuș pentru Glasul Hunedoarei.",
  "metadata": {
    "original_file": "glasulhd_0139.html"
  }
}