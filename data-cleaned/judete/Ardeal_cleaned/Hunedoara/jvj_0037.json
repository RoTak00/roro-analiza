{
  "title": "România? O ţară care se poate trece sub alt nume naţional...",
  "content": "România nu este în război!\n\nDar a pierdut în timp de pace aproape 32% din populaţie (6 milioane de persoane “fugite” din România din 19 milioane, de sărăcie şi de corupţie).\n\nUcraina, DAR în război, a pierdut 41% din populaţie (10 milioane fugite în Europa, şi alte 8 milioane fugite în Rusia din 44 de milioane populaţie în total).\n\nCauzele sunt diferite, dar ne pot arăta ceva din intenţiile celor care le provoacă.\n\nNu insist asupra tratamentului de boieri al ucrainenilor în Europa şi al celor de slugi al românilor în aceeaşi Europă.\n\nRomânia este o ţară care în curând se va transforma într-un ţinut care nu va avea nume de România dacă nu avem Grijă Mare de EA!\n\nRomânia se va transforma într-un ţinut al celor care vor veni buluc aici pentru a se aşeza doar pentru că populaţia originară a fost izgonită în mod programat.\n\nNu mai există niciun dubiu cu privire la ce s-a întâmplat în şi după 1989, pentru cei care au şcoală şi care vorbesc între ei.\n\nRomânia nu a fost după 1989 o ţară falimentară, ci s-a indus acest lucru pentru a izgoni populaţia originară.\n\nAcum este cât se poate de clar.\n\nE vorba de ce aduce cu procesul gentrificării (schimbare de populaţii), dar la nivel naţional, amplu, general, fără ca proştii să simtă, pe termen lung, ca să amorţim simţurile oamenilor.\n\nAproape o treime dintre români au migrat în Vestul Europei, unde sunt supuşi, cei mai mulţi dintre ei, la tratamente care nu concordă cu pregătirea lor profesională.\n\nCe putem face ca să salvăm România?\n\nPrincipala politică a României trebuie să fie în aducerea românilor din străinătate Acasă!\n\nPare absurd, dar nişte oameni de Stat asta ar face.\n\nFără întoarcerea lor, România va deveni o ţară în care românii vor devenii minoritari…\n\nSunt zeci de milioane de ochi spre România. Ochi străini!",
  "metadata": {
    "original_file": "jvj_0037.html"
  }
}