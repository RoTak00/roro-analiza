{
  "title": "Alegeri la USR Deva. Cine va conduce filiala în campaniile pentru alegeri locale și parlamentare",
  "content": "Președintele USR Deva a fost ales Adrian Moldovan, care va fi ajutat la conducerea filialei de Florin Cînda și Paul Dan Coste, în calitate de vicepreședinți. Mandatul lor la conducerea USR Deva este de 2 ani.\n\nActuala echipă de conducere va coordona filiala în campaniile electorale pentru alegerile prezidențiale din acest an și alegerile locale și parlamentare de anul viitor.\n\nLa alegerile europarlamentare din 26 mai anul acesta, USR-PLUS a obținut la Deva 24% dintre voturi, la 2 procente de PNL, partidul de primul loc.\n\n“Procentul bun obținut la Deva în alegerile europarlamentare ne obligă să continuăm pe aceeași linie, aceea de a face politică strict în folosul cetățeanului. Vom continua să milităm pentru dezvoltarea orașului, pentru transparență și onestitate în relația cu cetățeanul. Ne așteaptă un an greu, dar ne vom prezenta la alegerile locale de anul viitor cu o echipă puternică, tânără și foarte capabilă, al cărei unic scop va fi acela de a contribui la creșterea calității vieții în orașul nostru, la dezvoltarea acestuia și, implicit, la întoarcerea celor plecați pe alte meleaguri”, a declarat pre;edintele USR Deva, Adrian Moldovan.",
  "metadata": {
    "original_file": "glasulhd_0135.html"
  }
}