{
  "title": "Natalia Intotero, propusă din nou pentru Ministerul Românilor de Pretutindeni",
  "content": "După o ședință de aproape șase ore a Comitetului Executiv al PSD, Viorica Dăncilă a anunțat înlăturarea oamenilor lui Liviu Dragnea și propunerile pentru funcțiile de miniștri, informează HotNews.ro.\n\nAna Birchall, Roxana Mânzatu și Natalia Intotero vor fi propuse la Justiţie, Fonduri Europene şi Ministerul pentru Românii de Pretutindeni, iar Titus Corlăţean este propunerea de vicepremier în locul lui Birchall.\n\n„Am votat propunerile pentru cele trei portofolii la care avem interimari, Ana Brichall la Justiție, Roxana Mânzatu la Fonduri Europene și Natalia Intotero la Românii de pretutindeni”, a declarat Viorica Dăncilă, citată de HotNews.ro.\n\nNatalia Intotero a demisionat în aprilie anul acesta din funcția de ministru al Românilor de pretutindeni, la presiunile lui Liviu Dragnea, exprimate şi public (liderul PSD spunând că miniştrii care candidează la europarlamentare ar trebui să demisioneze).",
  "metadata": {
    "original_file": "glasulhd_0137.html"
  }
}