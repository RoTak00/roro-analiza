{
  "title": "Igiena și dezinfecția în clinici și cabinete medicale – ce trebuie să știi – Gazeta de dimineata",
  "content": "Curățenia, igienizarea și dezinfecția periodică în clinicile și cabinetele medicale reprezintă una dintre cele mai bune modalități de prevenire a bolilor. În cadrul unei acțiuni de igienizare se îndepărtează toate microorganismele, dar și praful și alte substanțe organice care ar putea fi dăunătoare sănătății. Igiena într-o clinică medicală este o activitate obligatorie, ce trebuie făcută cu multă responsabilitate și atenție la detalii, cu produse corespunzătoare și eficiente – doar așa pot fi eliminate cu succes bacteriile și alți agenți patogeni. Iată câteva lucruri importante pe care ar trebui să le știi despre igiena și dezinfecția în clinici și cabinete medicale:\n\nNu poți dezinfecta un cabinet medical cu produse din comerț pentru că acestea nu sunt eficiente împotriva microorganismelor ce se regăsesc într-un astfel de spații. Ai nevoie de dezinfectanti profesionali pentru toate suprafețele și echipamentele dintr-un cabinet medical pentru a realiza o decontaminare ca la carte. La final, toate spațiile trebuie să fie perfect curate pentru o desfășurare a activității în condiții normale. În domeniul medical nu există loc pentru greșeli sau superficialitate – dacă un spațiu nu a fost igienizat și dezinfectat corespunzător, riști ca un pacient cu o imunitate scăzută să plece acasă cu o bacterie ce îi poate amenința serios sănătatea.\n\nUn lucru important de reținut este faptul că nu trebuie folosite aceleași ustensile pentru toate spațiile. Spre exemplu, nu poate fi folosit același mop pentru spălarea unui salon de pacienți, a holului și a toaletelor. Fiecare spațiu va avea curățat cu propriile echipamente și soluții.\n\nExistă anumite norme ce trebuie respectate și atunci când vine vorba de colectarea deșeurilor. Anumite obiecte pot fi puse doar în saci menajeri obișnuiți, în timp ce alte deșeuri cu un grad mare de risc trebuie manevrate cu grijă, colectate și depozitate în condiții speciale. Spre exemplu, deșeurilor cu risc mare de înțepare, cum ar fi acele, cateterele sau lamele de bisturiu, trebuie colectate într-un recipient special, realizat din polipropilenă, în timp ce deșeurile infecțioase trebuie colectate în saci sau cutii speciale.\n\nDegeaba spațiile sunt igienizate, dacă personalul din clinică nu este atent la igiena mâinilor. Organizația Mondială a Sănătății susține că aproximativ 80% din bolile infecțioase se transmit prin intermediul mâinilor. Pentru igiena mâinilor se vor folosi dezinfectanți profesionali care pot distruge până la 99% din bacterii. Acesta este modul ideal prin care spațiile medicale pot fi menținute curate după o igienizare și dezinfectare ca la carte.\n\nO atenție mult mai mare la curățenie în cabinete și clinici medicale ar putea preveni răspândirea multor boli infecțioase. Ține cont de informațiile de mai sus și asigură-te că pacienții clinicii vor avea parte de cele mai bune condiții!",
  "metadata": {
    "original_file": "gazetadedimineata_0035.html"
  }
}