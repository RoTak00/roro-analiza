{
  "title": "Două minore, de 15 și 16 ani, au fost accidentate seara trecută în Petroșani. Șoferul băut a fugit de la fața locului, dar a fost prins la scurt timp",
  "content": "În data de 12 octombrie 2022, ora 20:21, Poliția Municipiului Petroșani, a fost sesizată prin intermediul SNUAU 112, cu privire la faptul că, în zona pasarelă din municipiul Petroșani, a avut loc un accident rutier soldat cu victime omenești.\n\n Polițiștii ajunși la fața locului au constatat faptul că, un autoturism condus de o persoană necunoscută, în timp ce se deplasa pe direcția de mers Petrila spre Petroșani, la trecerea de pietoni amplasată în zona pasarelei CFR din municipiul Petroșani, ar fi acroșat două minore în vârstă de 15 și respectiv 16 ani, din municipiul Petroșani, părăsind locul accidentului.\n\nÎn urma verificărilor efectuate, polițiștii din cadrul Politiei Municipiului Petroșani au identificat conducătorul autoturismului implicat în evenimentul rutier. Acesta este un bărbat din Petrila, în vârstă de 52 de ani, care a fost depistat în cursul serii, pe raza municipiului Lupeni.\n\n Bărbatul a fost testat cu aparatul alcoolscop, rezultând o concentraţie de 0,58 mg/l alcool pur în aerul expirat, ulterior fiindu-i recoltate probe biologice pentru stabilirea alcoolemiei.\n\n Cele două minore (în vârstă de 15 ani) au fost transportate la Spitalul Municipal Petroșani, pentru acordarea îngrijirilor medicale.\n\n În cauză, poliţiştii au întocmit dosar penal sub aspectul săvârșirii infracțiunilor de vătămare corporală din culpă, conducere sub influența alcoolului şi părăsirea locului accidentului.",
  "metadata": {
    "original_file": "glasulhd_0066.html"
  }
}