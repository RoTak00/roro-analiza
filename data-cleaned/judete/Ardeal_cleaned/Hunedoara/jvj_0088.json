{
  "title": "”Întotdeauna a existat o diferență în ceea ce privește temele discutate”",
  "content": "Jurnalistul Nicu Tașcă publică pe blogul său un articol în care vorbește despre îngrijorările la nivel european pentru viitorul alimentar al continentului.\n\nÎntotdeauna a existat o diferență în ceea ce privește temele discutate la nivelul Uniunii Europene și ceea ce ne preocupă, aici, în România. Deși importăm mare parte din mâncare, noi nu ne îngrijorăm cu privire la viitor. Dar la nivelul Uniunii Europene, tot niște români par că se preocupă de acest subiect, deoarece, atunci când nu vom mai avea de unde aduce mâncare din Uniunea Europeană, va trebui să aducem din afara ei. Iar acolo lucrurile pot deveni complicate. Situația s-a complicat și prin aprobarea Regulamentului pentru Refacerea Naturii care are prevederi centraliste, cum spunea un europarlamentar român. Noi ne preocupăm puțin de aceste subiecte, deși pe 9 iunie ne vom vota reprezentanții în Parlamentul European. Cât e vina lor că nu comunică și cât a noastră că nu ne interesăm mai mult e o altă temă asupra căreia voi reveni”, a declarat jurnalistul.",
  "metadata": {
    "original_file": "jvj_0088.html"
  }
}