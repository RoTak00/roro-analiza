{
  "title": "Astăzi a fost numit noul președinte al Tribunalului Hunedoara",
  "content": "Începând cu data de 17.07.2024, în funcția de președinte al Tribunalului Hunedoara a fost numită doamna judecător DAVID GIANINA-VIORICA.\n\nSecția pentru judecători a Consiliului Superior al Magistraturii a hotărât numirea în funcția de președinte în data de 13.06.2024, ca urmare a validării rezultatelor concursului sau examenului pentru numirea în funcții de președinte a judecătorilor la curți de apel, tribunale, tribunale specializate, judecătorii și instanțe militare, organizat în perioada februarie-iunie 2024.\n\nDoamna DAVID GIANINA-VIORICA și-a început cariera de judecător în 01.07.2012 la Judecătoria Petroșani, iar din 01.01.2018 până în prezent este judecător în cadrul Tribunalului Hunedoara.\n\n– președinte al Secției a II-a civile, de contencios administrativ și fiscal a Tribunalului Hunedoara în perioada 19.11.2021-05.01.2024\n\n– vicepreședinte al Tribunalului Hunedoara din 06.01.2024, iar în data 06.02.2024 Secția pentru judecători a Consiliului Superior al Magistraturii a hotărât: Delegarea doamnei judecător cu grad profesional de curte de apel DAVID GIANINA VIORICA, vicepreședinte al Tribunalului Hunedoara, în funcția de președinte al acestei instanțe, începând cu data de 07.02.2024, până la ocuparea funcției, prin concurs sau examen, în condițiile legii, dar nu mai mult de 6 luni.",
  "metadata": {
    "original_file": "glasulhd_0053.html"
  }
}