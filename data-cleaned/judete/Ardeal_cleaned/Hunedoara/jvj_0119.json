{
  "title": "Video. Cum văd politicienii dorința lui Iohannis de a fi șeful NATO",
  "content": "Subiectul zilei este fără doar și poate anunțul făcut de președintele României Klaus Iohannis prin care își anunță candidatura la funcția de secretar general al NATO. Iar JVJ.ro vă poate oferi, în exclusivitate, puncte de vedere ale unor politicieni români de nivel european.\n\nDirectorul JVJ.ro, Nicu Tașcă, a discutat despre acest lucru cu doi politicieni care au legături strânse cu județul Hunedoara. Este vorba despre Iuliu Winkler și Victor Negrescu, primul din partea PPE, iar cel de-al doilea din partea PES.\n\nÎn jurnalism este o adevărată artă să fructifici oportunitățile pe care le ai prin abordarea de subiecte care pot face știri. Așa am gândit atunci când m-am aflat la Parlamentul European de la Strasbourg și am avut prilejul să discut cu doi europarlamentari români importanți. Nu am putut să ratez ocazia de a-i întreba despre dorința președintelui Iohannis de a ocupa o funcție la nivel european și, evident, am făcut-o. Iuliu Winkler a dat un răspuns specific unui politician aflat astăzi în opoziție și îl îndeamnă pe președinte să-și încheie mandatul cu o realizare importantă, cum ar fi intrarea în Schengen. Iar poziția lui Victor Negrescu, vicepreședinte al PES, a fost în linia PSD, adică de susținere a demersului, în interesul României. Sunt foarte mândru că putem oferi, în exclusivitate, cititorilor noștri astfel de poziții, direct de la sursă. Vă invit să le urmăriți!”, a declarat Nicu Tașcă.",
  "metadata": {
    "original_file": "jvj_0119.html"
  }
}