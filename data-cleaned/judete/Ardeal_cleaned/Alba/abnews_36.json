{
  "title": "„Umor negru” și „Toamna scrisului”, temele cercului de scriere creativă VERBUM",
  "content": "Ca în fiecare ultimă joi din lună, în 31 octombrie 2024, începând cu ora 17:00, la Biblioteca Județeană „Lucian Blaga” Alba și la Centrul Cultural „Valentin Uritescu” din Cugir vor avea loc întâlnirile lunare ale cercului de scriere creativă „Verbum”.\n\nFiecare întâlnire are o temă fixată de comun acord de către membrii cercului, temele acestei luni fiind „Umor negru” la Alba Iulia și „Toamna scrisului” la Cugir. La fiecare ediție a cercului de scriere creativă „Verbum” sunt recomandate cărți din colecțiile bibliotecilor publice ale celor două localități, iar creațiile celor prezenți sunt discutate într-o atmosferă deschisă și prietenoasă. În încheierea activității se fac propuneri de teme pentru următoarea întâlnire și se recomandă, de către bibliotecara Luiza Pop (coordonatoarea cercului de la Alba Iulia) și profesor doctor Luminița Cebotari (coordonatoarea cercului de la Cugir), cărți ce pot fi o bună companie în serile lungi de toamnă.\n\nProiectul 3.19 Verbum are ca scop inițierea și susținerea unui cerc de scriere creativă destinat tinerilor și adulților care practică arta scrisului, iar produsul final al proiectului este Antologia Verbum, o culegere de creații literare care apare sub egida Bibliotecii Județene „Lucian Blaga” Alba și în care sunt publicate cele mai bune creații ale membrilor cercului. La evenimentul organizat de Consiliul Județean Alba și Biblioteca Județeană „Lucian Blaga” Alba, în parteneriat cu Centrul Cultural „Valentin Uritescu” Cugir pot lua parte toți cei ce doresc s",
  "metadata": {
    "original_file": "abnews_36.html"
  }
}