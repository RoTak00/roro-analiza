{
  "title": "În plin val patru al pandemiei de COVID-19, pe ruta Șona – Blaj și retur, călătorii sunt nevoiți să circule ca într-o cutie de sardine",
  "content": "Transportul în comun pe ruta Șona – Blaj și retur a devenit de-a dreptul un calvar, în fiecare zi pentru călători, aceștia fiind nevoiți să circule înghesuiți precum sardinele dintr-o conservă.\n\nEste de la sine înteles că scopul oricărui operator privat de transport în comun este acela de a obține profit, dar la fel acest serviciu prestat are și o normă de reglementări ce se pare că nu sunt respectate de către prestatorul de servicii.\n\nDegeaba și-a răcit gura Raed Arafat când spunea că șoferii de autobuze nu ar trebui să plece la drum dacă constată că un călător nu utilizează masca de protecție, însă de la vorbă și până la realitatea „din teren” este o cale lungă.\n\nRuta a fost alocată în așa fel încât cetățenii din Șona, Biia și Lunca Târnavei se înghesuie în același mijloc de transport în comun, capacitatea fiind insuficientă.\n\nÎn plin val patru al pandemiei normele de prevenție și protecție nu sunt aproape deloc respectate, iar numărul de călători este peste limita admisă de reglementări, așa cum reiese și din videoclipul transmis un cetățean:",
  "metadata": {
    "original_file": "blajinfo_21.html"
  }
}