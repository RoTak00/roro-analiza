{
  "title": "„Accessories” este tema proiectului „English 4 Kids”, de la Biblioteca Județeană „Lucian Blaga” Alba",
  "content": "Miercuri, 13 noiembrie 2024, la Biblioteca Județeană „Lucian Blaga” Alba va avea loc o nouă activitate din cadrul proiectului 3.10 English 4 Kids. Activitatea va debuta la ora 15:00, la sala de lectură, și va aborda tema cu titlul „Accessories”.\n\nDupă o scurtă introducere în care vor fi reamintite formulele de salut, se va prezenta pe scurt activitatea și se vor reaminti cântecele și poezii didactice. Clubul de limbă și civilizație engleză pentru copii, intitulat „English 4 Kids”, va continua cu activități tematice pornind de la tema ediției – „Accessories”. Clubul se va încheia cu jocuri de fixare a cunoștințelor noi, lecturi interactive din cărți scrise în limba engleză, și prezentarea cărților pentru copii, scrise în limba engleză, ce pot fi împrumutate pentru acasă.\n\nProiectul 3.10 English 4 Kids, este organizat de Consiliul Județean Alba și de Biblioteca Județeană „Lucian Blaga” Alba și este coordonat de bibliografa Ana-Maria Pienar și de profesoara Diana Mortură. El are frecvență lunară și se desfășoară sub forma unui club de limbă și civilizație engleză pentru copii, implicând elemente precum: limba engleză, joc, joacă, fișe de lucru și carte în limba engleză aflată în colecțiile Bibliotecii Județene „Lucian Blaga” Alba.",
  "metadata": {
    "original_file": "abnews_3.html"
  }
}