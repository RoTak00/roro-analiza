{
  "title": "ȘTIREA TA: Accidentul rutier zilnic din Alba Iulia. Două mașini s-au ciocnit în zona Gării CFR: Un Porsche, implicat",
  "content": "Accidentul rutier zilnic din Alba Iulia poate deveni cu ușurință o rubrică de ziar. Asta din cauza faptului că în ultima perioadă, pe străzile din Alba Iulia, zilnic are loc minim un accident rutier.\n\nMajoritatea dintre ele sunt tamponări și nu ajung pe buletinele de presă ale poliției, sau nu sunt semnalate prin 112. Însă imagini sau informații ajung fie pe paginile de Facebook dedicate traficului rutier din oraș, fie pe numărul de WhatsApp al ziarului alba24.ro, pe formularul de ”Știrea ta” din site, sau printr-un simplu mesaj pe contul de Facebook.\n\nMarți 12 noiembrie, un accident rutier a avut loc pe Bulevardul Ferdiand I, în zona benzinăriei Lukoil, sensul de mers către Gara CFR, în jurul orei 16.15.\n\nÎn accidentul rutier au fost implicate două autoturisme, iar o imagine a fost surprinsă de un cititor alba24.ro. Potrivit cititorului alba24.ro, în accidentul rutier au fost implicate două autoturisme, una dintre mașini fiind un Porsche.\n\nPotrivit cititorului alba24.ro, în urma accidentului un stâlp de iluminat a fost doborât la pământ.",
  "metadata": {
    "original_file": "alba24_31.html"
  }
}