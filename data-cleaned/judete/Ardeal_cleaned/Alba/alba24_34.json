{
  "title": "Șoferii pot solicita al doilea control cu etilotestul, dacă au fost prinși cu alcoolemie foarte mică. Condițiile din Codul Rutier",
  "content": "Șoferii au dreptul să solicite un al doilea control cu etilotestul, dacă prima testare este pozitivă. Decizia a fost luată în vară și a început să fie aplicată tot mai des acolo unde rezultatul la prima testare arată valori foarte mici ale alcoolemiei.\n\nLa solicitarea șoferului, polițistul este obligat să facă acest lucru, potrivit unei Ordonanțe de Urgență care aduce modificări la Codul Rutier 2024.\n• În cazul în care concentrația alcoolică este de până la 0,10 mg/l alcool pur în aerul expirat inclusiv, persoana prevăzută la alin. (5) îi poate solicita polițistului rutier să îi efectueze o a doua testare după 15 minute, dar nu mai mult de 20 de minute de la primul test. În această situație, prezintă valoare juridică rezultatul celei mai mici concentrații de alcool pur în aerul expirat – articolul 18 din OUG nr. 84/2024.\n\nPe lângă cele amintite, s-au introdus și alte criterii cu privire la stabilirea obligației legale a polițistului rutier de a solicita anumitor participanți la trafic efectuarea testării în vederea stabilirii consumului de substanțe psihoactive ori a concentrației de alcool în aerul expirat, după caz, cum ar fi:\n• situația în care observă în vehicul recipiente ce pot conține băuturi alcoolice și care prezintă urme de consum sau substanțe susceptibile de a avea efecte psihoactive;\n• săvârșirea în mod repetat, în ultimii 3 ani, a anumitor contravenții sau infracțiuni în legătură cu consumul de alcool, droguri sau substanțe psihoactive, după caz;",
  "metadata": {
    "original_file": "alba24_34.html"
  }
}