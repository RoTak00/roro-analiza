{
  "title": "CONTINUAM DEMERSURILE PENTRU REDESCHIDEREA TARGURILOR DE ANIMALE!",
  "content": "Echipa PSD Alba continuă lupta, alături de fermieri, pentru redeschiderea târgurilor de animale în județul Alba. Primul eveniment la care va fi permisă prezența animalelor, și care va fi organizat sub forma unei expoziții de animale, ar urma să aibă loc la mijlocul acestei luni, la Loman, zonă în care există multi crescatori de animale.\n\nÎn ultima perioadă, în calitate de consilier județean, am purtat mai multe discuții cu vicepreședintele ANSVSA, social-democratul Ioan Oleleu, pentru redeschiderea târgurilor de animale, având în vedere importanța acestei activități pentru locuitorii din Alba, în special pentru cei din zona de munte și cea rurală. Îi mulțumesc, pe această cale, pentru sprijin!\n\nTrebuie să revenim la normal din acest punct de vedere și să permitem reluarea unei activități din care trăiesc multe familii din satele românești. Acest lucru trebuie realizat cu respectarea măsurilor sanitar-veterinare si cu sprijinul ANSVSA, pentru a preveni răspândirea bolilor la animale.\n\nAm spus mereu că trebuie să trecem de la povesti liberale, la fapte social-democrate. Liberalii s-au plâns în presă și în declarații privind greutățile crescătorilor de animale, dar nu au făcut nimic concret. Eu și colegii mei am făcut demersuri serioase pentru ca evenimentele cu prezența animalelor, târguri sau expoziții, să poată fi organizate în continuare.\n\nPSD Alba susține redeschiderea târgurilor de animale cu respectarea tuturor măsurilor pentru prevenirea răspândirii îmbolnăvirilor la animale. Dacă voi primi încredere din partea cetățenilor din Alba, în calitate de senator, voi fi alături de fermieri și crescătorii de animale. Sectorul agricol are nevoie de sprijin guvernamental pentru a se putea dezvolta, iar PSD a înțeles mereu acest lucru și a alocat agriculturii cel mai mare buget din istorie în ultimul an.",
  "metadata": {
    "original_file": "abnews_8.html"
  }
}