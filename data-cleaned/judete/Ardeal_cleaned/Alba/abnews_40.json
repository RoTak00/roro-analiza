{
  "title": "Jandarmeria Alba va asigura un climat de ordine și siguranță la manifestările la manifestările din weekend",
  "content": "În acest final de săptămână, Jandarmeria Alba va acționa în vederea asigurării unui climat de ordine și siguranță la manifestările cu public numeros organizate pe raza județului. Astfel, echipajele de jandarmi vor asigura măsuri de ordine și siguranță publică pe timpul desfăşurării manifestărilor cultural-artistice de la Ocna Mureș unde în acest sfârșit de săptămână se desfășoară evenimentul intitulat Ziua Recoltei.\n\nColegii noștrii vor acorda o atenție sporită pentru asigurarea ordinii publice și la evenimentele sportive de pe raza județului. Vom fi prezenți la meciurile de fotbal din cadrul Ligii a III-a ce se vor desfășura la Cugir, Sebeș și Blaj și la Marșul motocicliștilor organizat de Asociația Apulum Bikers.\n\nDe asemenea, vom fi prezenți la manifestările religioase prilejuite de celebrarea hramului Mănăstirii de la Dumbrava și împlinirea a 50 de ani de la sfințirea biesericii Sfinții Trei Ierarhi din Aiud.\n\nReamintim tuturor cetăţenilor că pot solicita sprijinul Jandarmeriei prin apelarea Serviciului Naţional Unic pentru Apeluri de Urgenţă – 112 sau pot sesiza cel mai apropiat echipaj de jandarmerie, atunci când situaţia o impune.",
  "metadata": {
    "original_file": "abnews_40.html"
  }
}