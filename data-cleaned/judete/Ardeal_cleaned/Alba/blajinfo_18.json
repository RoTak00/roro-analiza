{
  "title": "Bucurie în ograda unui fermier din Ohaba: Vica, „văcuța eroină” a fătat trei viței sănătoși",
  "content": "Mare bucurie în gospodăria unei familii din comuna Ohaba. Vica, una dintre văcuțele din ferma familiei a fătat nu mai puțin de trei vițeluși, toți sănătoși, în cursul zilei de luni, 7 august 2023.\n\nUn cititor al blajinfo.ro ne-a trimis pe adresa redacției imagini cu văcuța și cei trei vițeluși proaspăt fătați.\n\n„Este un caz mai rar întâlnit ca o singură vacă să dea viață la trei viteluși. Din fericire toti trei au supraviețuit și sunt sănătoși, doi masculi si o femelă”, ne-a transmis cititorul.\n\nPotrivit cetățeanului, primul vițel a fost născut în jurul orei 14.00, apoi surpriză: în jurul orei 18.00 văcuța a mai fătat de două ori. Fătările de tripleți la bovine sunt foarte rare, astfel de întâmplări fiind neobișnuite, iar faptul ca toți viţeii au supraviețuit, este cu atât mai rar.",
  "metadata": {
    "original_file": "blajinfo_18.html"
  }
}