{
  "title": "„Despre recunoștință”, tema atelierului de „Biblioterapie”, la Biblioteca Județeană „Lucian Blaga” Alba",
  "content": "Biblioteca Județeană „Lucian Blaga” Alba vă propune pentru data de 29 octombrie 2024, de la ora 17:00, o nouă întâlnire cu psihoterapeutul Cosmin Bara. Întâlnirea va avea loc în cadrul proiectului 3.30 Biblioterapia, iar tema abordată va fi „Despre recunoștință”. În același context vor avea loc prezentări de cărți de specialitate, cărți ce pot fi împrumutate de la sediul central al bibliotecii situat în Alba Iulia, strada Trandafirilor, nr. 22. De data aceasta atelierul se va desfășura cu public, prin urmare toți cei interesați de temă sunt așteptați la sala de lectură a bibliotecii județene.\n\nProiectul 3.30 Biblioterapia este un proiect cultural organizat sub forma unor ateliere de psihologie practică, în care veți primi sfaturi pentru viața de zi cu zi, cu acest prilej promovându-se și colecția de carte de specialitate a bibliotecii.\n\nOrganizatorii proiectului sunt Consiliul Județean Alba și Biblioteca Județeană „Lucian Blaga” Alba, iar activitatea face parte din programul 3 ANIMAȚIE CULTURALĂ/3.30 Biblioterapia. Informații suplimentare despre proiect și colecțiile bibliotecii pot fi accesate pe site-ul www.bjalba.ro.",
  "metadata": {
    "original_file": "abnews_38.html"
  }
}