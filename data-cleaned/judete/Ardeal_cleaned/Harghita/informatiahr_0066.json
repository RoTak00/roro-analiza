{
  "title": "Intrare nouă la Unitatea de Primiri Urgenţe a Spitalului Judeţean de Urgenţă Miercurea-Ciuc",
  "content": "Intrare nouă la Unitatea de Primiri Urgenţe a Spitalului Judeţean de Urgenţă Miercurea-Ciuc\n\nSpitalul Judeţean de Urgenţă (SJU) Miercurea-Ciuc anunţă o modificare temporară în ceea ce priveşte accesul la Unitatea de Primiri Urgenţe.\n\nÎn contextul lucrărilor de modernizare a infrastructurii, se aduce la cunoştinţa pacienţilor care au nevoie de asistenţă medicală de urgenţă că intrarea în secţia de urgenţe a fost relocată. Noua intrare este situată lângă intrarea principală a spitalului şi în apropierea containerelor.\n\n„Secţia de urgenţe va continua să ofere asistenţă completă, încurajăm pacienţii să apeleze cu încredere în continuare la personalul unităţii. Pentru prevenirea accidentelor, vizitatorii şi pacienţii sunt rugaţi să folosească doar traseele pietonale desemnate şi să evite zonele de lucru”, transmite SJU Miercurea-Ciuc, prin intermediul unei postări pe reţelele de socializare. (E.Ş.)",
  "metadata": {
    "original_file": "informatiahr_0066.html"
  }
}