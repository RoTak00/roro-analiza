{
  "title": "<h5><i>Miercurea-Ciuc:</i></h5>Cabinetul de fizioterapie al Spitalului Judeţean se mută pe strada Petőfi",
  "content": "Miercurea-Ciuc: Cabinetul de fizioterapie al Spitalului Judeţean se mută pe strada Petőfi\n\nÎncepând de joi, 24 octombrie, cabinetul de fizioterapie al Spitalului Judeţean de Urgenţă Miercurea-Ciuc va funcţiona pe strada Petőfi, nr. 14, a anunţat unitatea spitalicească.\n\nÎn cadrul unui comunicat, Spitalul Judeţean de Urgenţă Miercurea-Ciuc precizează că la cabinetul de fizioterapie consultaţiile se vor desfăşura: luni, între orele 11:00-15:00; marţi, între orele 11:00-14:30; miercuri şi joi, între orele 10:00-15:00; iar vineri, între orele 10:00 şi 13:00.\n\nProgramările se pot face pe site-ul spitalului, online, la următorul link: https://portal.spitalmciuc.ro/Programari-Online. Programările telefonice se pot face la numărul 0758/25.07.60.\n\nÎn cadrul comunicatului se mai precizează că activităţile de tratament, consultaţiile de reumatologie, precum şi Secţia de Reabilitare, Fizioterapie şi Balneologie vor continua să funcţioneze în clădirea spitalului de pe strada Szász Endre, nr. 5.",
  "metadata": {
    "original_file": "informatiahr_0055.html"
  }
}