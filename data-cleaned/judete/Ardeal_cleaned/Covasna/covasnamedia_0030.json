{
  "title": "Coaliţia a finalizat discuţiile: Alegeri prezidenţiale pe 24 noiembrie şi 8 decembrie, parlamentare - pe 1 decembrie",
  "content": "Coaliţia de guvernare a finalizat discuţiile pe marginea calendarului electoral pentru alegerile prezidenţiale şi parlamentare, cele dintâi urmând să aibă loc pe 24 noiembrie, respectiv pe 8 decembrie, iar alegerile pentru Legislativ pe 1 decembrie.\n\n„Astfel, ţinând cont şi de opiniile exprimate de celelalte formaţiuni politice, reprezentanţii Coaliţiei au fost în consens în ceea ce priveşte organizarea alegerilor prezidenţiale, după cum urmează: primul tur în data de 24 noiembrie, al doilea tur în data de 8 decembrie. De asemenea, s-a ajuns la un numitor comun pentru organizarea alegerilor parlamentare în data de 1 decembrie”, a anunţat PNL.",
  "metadata": {
    "original_file": "covasnamedia_0030.html"
  }
}