{
  "title": "100 milioane de lei pentru victimele inundațiilor (P)",
  "content": "Fiecare familie afectată de inundații va primi 10.000 lei de la stat, pentru a-și acoperi nevoile imediate. În cazurile tragice în care s-au înregistrat pierderi de vieți omenești, familiile vor beneficia suplimentar de aceeași sumă pentru fiecare victimă. Ministrul Finanțelor, Marcel Boloș, a solicitat ca suma de 100 milioane lei să fie scoasă din Fondul de Rezervă al Guvernului pentru a fi alocată gospodăriilor afectate de viituri.\n\n„Vom face toate demersurile pentru a ne asigura că aceste ajutoare ajung cât mai rapid la cei care au nevoie, fie în numerar, fie prin transfer bancar, conform opțiunii fiecărui beneficiar. În fața unei asemenea dureri, oamenii nu vor fi singuri. Măsura aceasta de sprijin este doar începutul, vom continua să ne asigurăm că fiecare persoană afectată are sprijinul necesar pentru a-și reconstrui viața și locuința”, Marcel Boloș, ministrul Finanțelor.",
  "metadata": {
    "original_file": "covasnamedia_0018.html"
  }
}