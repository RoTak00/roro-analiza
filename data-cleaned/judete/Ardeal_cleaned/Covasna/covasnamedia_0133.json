{
  "title": "Peste 100.000 de lei, donații pentru familiile din Mărcuș",
  "content": "Activitățile caritabile organizate în jurul tragediei din Mărcuș, unde două familii și-au pierdut locuințele în urma unui incendiu, au adunat fonduri de peste 100.000 de lei. Bilanțul primarului din Dobârlău, Bogdan Barbu, mai arată că în acțiuni s-au implicat și autoritățile vecine, din Întorsura Buzăului și Valea Mare.\n\n„Datorită eforturilor noastre comune, am reușit să strângem o sumă considerabilă.\n\nPentru a asigura transparența, vă prezint mai jos sumele donate:\n\nAceastă sumă va fi distribuită în mod egal între cele două familii, cu speranța că va contribui la refacerea locuințelor”, se arată într-o postare publicată marți de Bogdan Barbu pe Facebook.\n\nEdilul a făcut precizarea că suma considerabilă a putut fi colectată prin implicarea unor firme, a unor artiști, voluntari, precum și a primăriilor Întorsura Buzăului și Valea Mare.\n\nDuminică, 1 septembrie, la Dobârlău, în zona Piatra Mare, a fost organizat un maial caritabil pentru ajutorarea celor două familii, Șerban și Negrea.\n\nArtiștii invitați au acceptat să cânte gratuit, iar societatea care a prestat serviciile de alimentație publică a donat 50% din încasări. Tot aici au fost organizate și alte mici acțiuni caritabile.\n\nCei care vor să ajute în continuare, o pot face cu donații în conturile Asociației Piatra Mare Dobârlău:\n\nLuna trecută, un incendiu a mistuit două locuințe și două anexe gospodărești, în localitatea Mărcuș. Focul s-a generalizat pe o suprafață de aproximativ 1200 mp.\n\nPompierii au stabilit că incendiul a pornit de la foc deschis în spații deschise.",
  "metadata": {
    "original_file": "covasnamedia_0133.html"
  }
}