{
  "title": "BEC a stabilit ordinea candidaturilor pe buletinele de vot de la europarlamentare; pe prima poziţie – UDMR, pe a doua alianța PNL PSD",
  "content": "Biroul Electoral Central a anunţat, luni, că, în urma tragerii la sorţi, a fost stabilită ordinea de pe buletinele de vot a partidelor politice, alianţelor electorale şi politice, organizaţiei cetăţenilor aparţinând minorităţilor naţionale care au depus liste de candidaţi la alegerile europarlamentare şi a candidaţilor independenţi, pe primul loc aflându-se UDMR.\n\nPotrivit unui comunicat al BEC, pe buletinul de vot pe prima poziţie se va afla Uniunea Democrată Maghiară din România, poziţia 2 - Alianţa Electorală PSD PNL, poziţia 3 - Partidul Reînnoim Proiectul European al României, poziţia 4 - Alianţa AUR, poziţia 5 - Partidul Umanist Social Liberal, poziţia 6 - Alianţa Dreapta Unită USR-PMP-Forţa Dreptei, poziţia 7 - România Socialistă, poziţia 8 - Partidul România Mare, poziţia 9 - Partidul Patrioţilor, poziţia 10 - Partidul Alternativa Dreaptă, poziţia 11 - Partidul S.O.S. România, iar poziţia 12 - Partidul Diaspora Unită.\n\nDe asemenea, candidaţii independenţi vor fi trecuţi pe poziţiile 13, 14, 15 şi 16 în ordinea înregistrării candidaturilor, respectiv Pîrvănescu Paula-Marinela, Gheorghe Vlad-Dan, Ştefănuţă Nicolae-Bogdănel şi Şoşoacă Dumitru-Silvestru.\n\nPotrivit sursei citate, tragerea la sorţi a fost efectuată de către preşedintele Biroului Electoral Central, judecător Vasile Bîcu.\n\nLuni, Biroul Electoral Central a publicat lista candidaturilor rămase definitive, fiind 12 formaţiuni politice şi alianţe electorale şi 4 independenţi vor participa la alegerile europarlamentare.",
  "metadata": {
    "original_file": "covasnamedia_0050.html"
  }
}