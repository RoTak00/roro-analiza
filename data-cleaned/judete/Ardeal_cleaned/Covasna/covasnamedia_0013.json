{
  "title": "Nicolae Ciucă, președintele PNL, și-a depus candidatura: „Voi fi un președinte rezonabil, implicat, echilibrat”",
  "content": "Vreau să le mulțumesc tuturor românilor care au sprijinit această candidatură, pentru cele 1.600.000 de semnături. Mulțumesc membrilor, primarilor, tinerilor și seniorilor liberali, președinților de filiale și tuturor colegilor mei din PNL care au muncit și au convins atât de mulți români să ne susțină.\n\nNe aflăm într-o situație în care România s-a schimbat și continuă să se schimbe. Situația internațională s-a schimbat și se schimbă, din păcate, din ce în ce mai des. Avem nevoie de o viziune liberală care să gestioneze toate aceste provocări: economice, sociale și cele care afectează democrația.\n\nTrebuie să găsim soluții pentru viitorul copiilor noștri, pentru siguranța noastră ca națiune. Venim cu o viziune de dreapta. România are nevoie de o astfel de viziune și de o persoană capabilă să o implementeze.\n\nMă bazez foarte mult pe PNL, cel mai vechi partid politic din România și UE, un partid angajat și responsabil pentru toate proiectele politice asumate. Și de data aceasta, PNL vine cu un proiect pentru familie, comunitate și țară.\n\nMă bazez foarte mult pe onoarea și credința oamenilor de dreapta în acest proiect. PNL vine cu o viziune pentru o Românie prosperă și sigură. România are capacitatea să asigure siguranța cetățenilor: siguranța economică, socială, în comunități, în școală, siguranța pentru demararea unei afaceri și capacitatea de a face față tuturor provocărilor externe.\n\nVoi fi un președinte responsabil, implicat și echilibrat. Așa cum am făcut toată viața mea, voi munci alături de cetățenii României, alături de instituțiile statului pentru a putea să facem față oricăror provocări dar, înainte de toate, să putem să construim un viitor mai sigur și mai bun pentru generațiile viitoare.",
  "metadata": {
    "original_file": "covasnamedia_0013.html"
  }
}