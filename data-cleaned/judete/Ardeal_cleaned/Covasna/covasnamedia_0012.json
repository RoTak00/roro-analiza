{
  "title": "Nicolae Ciucă: „Finala prezidențială va fi decisă de români, nu prin jocuri de culise și compromiterea unor instituții” (P)",
  "content": "Sunt candidatul PNL la Președinția României. Știu ce înseamnă să respecți deciziile CCR și să nu le comentez, indiferent ce opinie personală am. Recâștigarea încrederii în instituțiile statului român este una dintre prioritățile mele.\n\nParcursul României în Uniunea Europeană și NATO reprezintă singura cauză corectă a poporului român. În asta cred!\n\nPrincipiul fundamental al liberalismului este libertatea. Libertatea fiecarei persoane de a decide propria soartă. Libertatea de a alege. Libertatea de a sancționa prin vot comportamentul antidemocratic al celor care le cer votul. În democrație nimeni nu are dreptul să priveze românii de libertatea lor de a decide prin vot. Am câștigat acest drept la Revoluția din 1989.\n\nDoar cetățenii sunt cei care trebuie să respingă prin vot orice atitudine și comportament care atentează la democrație.\n\nPesediștilor care astăzi se bucură de decizia CCR le spun un singur lucru: românii înțeleg când cineva dorește puterea absolută în stat.\n\nFinala prezidențială va fi decisă de români, nu prin jocuri de culise și compromiterea unor instituții. Românii vor ieși la vot, iar PSD nu va lua toata puterea politică și economică așa cum vrea acum.\n\nImaginați-vă ce înseamnă o Românie în care PSD are TOT: Președinția, Parlamentul, Guvernul, Curtea Constituțională.\n\nRomânii au o vorbă: de ce îți e frică, nu scapi! PSD nu va scăpa de ceea ce se teme cel mai tare: de o confruntare cu mine în turul 2!",
  "metadata": {
    "original_file": "covasnamedia_0012.html"
  }
}