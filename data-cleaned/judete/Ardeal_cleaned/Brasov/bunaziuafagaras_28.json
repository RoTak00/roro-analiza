{
  "title": "Ciprian Muntiu se întoarce acasă cu o expoziție de pictură în Cetatea Făgăraș",
  "content": "Ciprian Muntiu se întoarce acasă, temporar, cu o expoziție de pictură în Cetatea Făgăraș, care va putea fi vizitată până pe 15 octombrie 2024. Vernisajul va avea loc pe 16 august, la ora 17.00.\n\nArtistul educat la Făgăraș și Sibiu, stabilit în Franța din 2011, a anunțat ca va expune peste 60 de lucrări care fac parte din trei proiecte: „Rufele se spală în familie”, „Moștenirea lui Pavlov”, „După 28 de ani”.\n\n„Pe 16 august vă aștept cu câteva sticle reci de Crémant d’Alsace și peste 60 de lucrări la Muzeul Țării Făgărașului. E clădirea aia veche, bine restaurată, de lângă catedrala din Făgăraș. Lângă Big, după Regalo Glacial când vii dinspre Sibiu. La vreo 500 m. de fostul bar John Wayne. Dacă aveți nevoie de mai multe repere, vă stau la dispoziție”, a anunțat Ciprian Muntiu pe contul său de Facebook.\n\nPicturile sale aduc în prim plan mari personalități ale lumii, prieteni sau scene cotidiene, despre care a vorbit într-un interviu acordat revistei Zile și Nopți, pe care îl găsiți aici.",
  "metadata": {
    "original_file": "bunaziuafagaras_28.html"
  }
}