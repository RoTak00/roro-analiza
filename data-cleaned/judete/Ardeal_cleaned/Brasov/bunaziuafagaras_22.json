{
  "title": "Mergem la teatru: „Terapie în 3”, pe 10 octombrie, la Făgăraș",
  "content": "Rotari Entertainment oferă servicii de consiliere matrimonială pe 10 octombrie 2024, la Făgăraș. Desigur, metoda folosită este „haz de necaz” sau „cum să exasperezi un terapeut în 30 de minute”. Se întâmplă de la ora 19.00 în Pivnița Mare din Cetatea Făgăraș.\n\nOrice căsnicie poate fi salvată, dar întotdeauna e nevoie de… trei și de o rețetă anume a succesului. Se ia o sotie nefericită, un soț nehotărât și un psiholog nonconformist.\n\nSoțul se curăță de mamă, se toacă mărunt, se condimentează, se pudrează, dar mai ales se ține bine la păstrare sub papuc. Soția se ia cu binișorul, se frământă bine, se dospește, se frăgezește până capătă o consistență docilă.\n\nSe ia căsnicia, se întinde până la refuz, se asezonează cu o aventură, două, după gust, se reglează, se testează bine limitele, se încinge, se răcește și se aduce la o temperatură constantă. Se introduce la cuptor, se ține minim opt ani. Cu ajutorul unui psihoterapeut, ea se leagă sau se dezleagă",
  "metadata": {
    "original_file": "bunaziuafagaras_22.html"
  }
}