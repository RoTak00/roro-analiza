{
  "title": "Cursuri gratuite despre siguranță rutieră pentru elevi și profesori",
  "content": "Cursuri gratuite despre siguranță rutieră pentru elevi și profesori. Înscrierile se fac până pe 20 octombrie.\n\nElevii și profesorii din învățământul primar și gimnazial au acces la cursuri educative gratuite despre siguranța rutieră în cadrul programul educațional național „Copiii în siguranță: în vehicul și pe drum”, lansat de Coaliția pentru Siguranță Rutieră, în parteneriat cu Ascendia și Salvați Copiii. Înscrierile au loc până pe 20 octombrie, potrivit EduPedu.\n\nProgramul include trei module interactive, care oferă copiilor și profesorilor din învățământul primar și gimnazial acces la cursuri educative dedicate siguranței rutiere. Aceste module pot fi accesate direct online, pe platforma formare.elearning.ro:\n\n– Modulul 1: Siguranță rutieră în drum spre școală\n\n – Modulul 2: Siguranța rutieră: ciclism responsabil\n\n – Modulul 3: Siguranța deplasării în vehicule\n\nModulele de siguranță rutieră pregătesc elevii și personalul instituțiilor de învățământ în a înțelege și respecta regulile de circulație, a recunoaște situațiile periculoase din trafic și a acționa corespunzător pentru a preveni accidentele. Participanții vor învăța despre:\n• cum să identifici riscurile asociate cu deplasarea cu mașina;\n• care este importanța atenției și responsabilității în trafic;\n• cum să rămâi în siguranță pe străzi;\n• cum sa respecți regulile de circulație în timpul deplasărilor;",
  "metadata": {
    "original_file": "bunaziuafagaras_26.html"
  }
}