{
  "title": "Biciclist accidentat de o mașină, pe DN1, la Codlea",
  "content": "Polițiștii rutieri, din cadrul Poliției Municipiului Codlea, sunt prezenți la un accident de circulație ce a avut loc pe DN1, la intrarea în localitate, miercuri seara.\n\nÎn accident sunt implicate două vehicule, un autoturism și un biciclist, iar în urma coliziunii dintre acestea, conducătorul bicicletei a suferit leziuni, pentru care beneficiază la acest moment de sprijin medical.\n\nTraficul rutier este blocat, urmând a se relua după finalizarea activităților de cercetare la fața locului, menite lămuririi împrejurărilor și condițiilor în care s-a produs accidentul, potrivit Poliției Brașov, care recomandă conducătorilor auto să manifeste prudență în condus și să respecte indicațiile polițiștilor rutieri prezenți în zonă.",
  "metadata": {
    "original_file": "bunaziuafagaras_13.html"
  }
}