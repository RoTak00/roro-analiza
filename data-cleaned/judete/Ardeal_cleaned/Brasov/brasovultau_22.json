{
  "title": "Evenimente astronomice la “Ziua Pietrei” în Vulcanul Stins de la Racoș",
  "content": "Artiștii Operei Naționale București vor susține un concert sâmbătă, 17 august, în Vulcanul Stins de la Racoș, cu ocazia celei de-a șaptea ediții a evenimentului „Ziua Pietrei”.\n\nEvenimentul se va desfășura în Complexul Geologic Racoș și la Castelul Sükösd-Bethlen. Printre atracțiile principale se numără instalația interactivă „Hidrosfera în mișcare” și concertul susținut de artiștii Operei Naționale București.\n\nDe asemenea, după ora 17:00 și până după miezul nopții, participanții vor putea lua parte la o seară astronomică în Vulcanul Stins, alături de Ucenicul Astronom.",
  "metadata": {
    "original_file": "brasovultau_22.html"
  }
}