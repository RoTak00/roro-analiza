{
  "title": "300 de cicliști vor pedala pe traseul Liniei 20 între Brașov și Poiana Brașov, în acest weekend",
  "content": "În weekendul 19-20 octombrie, pasionații de ciclism sunt invitați să participe la competiția „Linia 20”, un eveniment dedicat atât cicliștilor amatori, cât și celor profesioniști. Pe parcursul celor două zile, aproximativ 300 de participanți vor concura pe drumul care leagă Brașovul de Poiana Brașov, pe traseul Liniei 20, cunoscut pentru cursele de autobuz care fac legătura între cele două destinații.\n\nCompetiția, aflată la a doua ediție, este organizată de Asociația Cetatea Brașovului în parteneriat cu Primăria Brașov, având ca scop promovarea ciclismului în comunitatea locală. În cele două zile, vor fi organizate patru probe distincte: sâmbătă, 19 octombrie, cicliștii vor participa la două probe „populare” – o cursă individuală cu start în bloc și o cursă dedicată familiilor, ambele începând la ora 15:00. Duminică, vor avea loc probele de contratimp individual (de la ora 10:00) și contratimp pe echipe (de la ora 14:00).\n• Sâmbătă, 19 octombrie 2024 – Probele populare, cu start de la ora 15.00.\n• Proba individuală cu start în bloc. Se adresează cicliștilor care vor să își încerce puterile pe traseul spre Poiana Brașov. Se va putea rula în pluton, ca în marile tururi cicliste;\n• Proba Family – o probă necompetitivă, perfectă pentru cei care vor să petreacă timp de calitate alături de familie. Nu contează viteza, ci bucuria de a fi împreună!\n• Contratimp pe echipe, start la ora 10.00. Sunt echipe de 4 cicliști, la categoriile feminin, masculin sau mixt, care vor concura între ele. Startul va avea loc la intervale de 60 de secunde;\n\nPe parcursul celor două zile, pentru desfășurarea competiției în condiții de siguranță, traseul Livada Poștei – Poiana Brașov va fi închis circulației publice în următoarele intervale orare:",
  "metadata": {
    "original_file": "brasovultau_27.html"
  }
}