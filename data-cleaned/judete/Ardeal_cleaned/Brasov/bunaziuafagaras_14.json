{
  "title": "Cauți un loc de muncă? Târgul de Cariere are loc la Brașov, în noiembrie",
  "content": "Cauți un loc de muncă? Ediția de toamnă a Târgului de Cariere are loc la Brașov, în perioada 8-9 noiembrie, la mall-ul Coresi.\n\nPeste 20 de angajatori și mai mult de 1.500 de locuri de muncă vor fi la Târgul de Cariere din Brașov, cea mai mare rețea de evenimente de recrutare și employer branding din România și Republica Moldova, care oferă locuri de muncă din domenii de activitate precum: inginerie, producție, automotive, servicii financiare, IT, marketing, comunicare, energie, consultanță sau aviație, potrivit Radio România Brașov.\n\nLa această ediție, cei prezenți pot participa la quiz-uri sau competiții de gaming, cu premii garantate.\n\n„Participanții au posibilitatea să participe la quiz-urile de la eveniment. Trebuie doar să se ducă în zona de quiz, să scaneze un QR code, care este afișat pe un monitor și să răspundă corect la cât mai multe întrebări legate de companiile participante. Premiile pentru câștigători vor fi oferite de către companiile participante. Totodată, avem și un alt quiz, care presupune diverse premii cum ar fi tastaturi, mouse, microfoane”, a precizat Maria Petruța, PR manager, Târgul de Cariere.",
  "metadata": {
    "original_file": "bunaziuafagaras_14.html"
  }
}