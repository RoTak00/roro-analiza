{
  "title": "Prețurile legumelor înregistrează scumpiri record: seceta și intermediarii împing costurile la cele mai mari valori din ultimele trei decenii",
  "content": "Toamna aceasta legumele vor avea cele mai mari prețuri din ultimele trei decenii, avertizează specialiștii. Asta din cauza secetei severe de peste vară, care a distrus recoltele agricultorilor.\n\nFermierii susțin că seceta a redus producția de legume cu aproximativ 40%. Aceștia au fost nevoiți să recolteze cu o lună mai devreme culturile din cauza secetei. În același timp, au fost nevoiți și să țină prețurile scăzute.\n\nCu toate acestea, intermediarii sunt cei acuzați că majorează prețurile, iar aceleași alimente ajung să coste atât în piețe, cât și în magazine și de două ori mai mult, în unele cazuri chiar și de trei ori mai mult decât la producători, iar prețurile legumelor sunt cele care au înregistrat scumpiri record.\n\nÎn plus, în perioada următoare se va scumpi și carnea de porc cu aproximativ 20% din cauza lipsei furajelor, iar kg de carne de porc costă acum, nu mai puțin, de 40 de lei.\n\nRoșiile, cele mai căutate legume ale sezonului, se vând la prețuri de cel puțin 10 lei pe kilogram, în timp ce de la producători le putem găsi și la 3 lei pe kilogram. Prețurile pentru ardei și vinete sunt la fel de ridicate: ardeii se vând în medie tot la 10 lei pe kilogram, iar vinetele și cartofii între 6 și 7 lei pe kilogram.",
  "metadata": {
    "original_file": "brasovultau_15.html"
  }
}