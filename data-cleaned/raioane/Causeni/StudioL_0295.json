{
  "title": "[:ro]VIDEO/Locuitorii satului Baccealia din raionul Căușeni cer administrației de stat a drumurilor încheierea lucrărilor de reabilitare a șoselei[:]",
  "content": "Locuitorii satului Baccealia din raionul Căușeni cer administrației de stat a drumurilor încheierea lucrărilor de reabilitare a tronsonului care leagă satul cu centrul raional. În anul 2021 o porțiune 760 de metri a fost asfaltată din contul bugetului de Stat, iar alți 700 de metri nu au fost atinși de drumari. Sătenii cer încheierea lucrărilor și asfaltarea până la capăt a traseului. Sergiu Bejan șeful administrației de stat a drumurilor promite sătenilor că anul curent lucrările vor fi încheiate.\n\nLa moldoveni lucrul se încheie exact acolo unde se termină banii. Asta ne demonstrează drumul G119 Baccealia Căușeni care a început a fi asfaltat în anul 2021.\n\nTronsonul care leagă mi multe sate de centrul raional nu a văzut asfalt niciodată, iar acum doi ani când mașinile cu asfalt au început a turna drumul, oamenii s-au bucurat că în sfârșit a venit soarele și pe ulița lor.\n\nPrea devreme s-au bucurat zic localnicii care afirmă că lucrările s-au încheiat exact la mijlocul lucrului.\n\nLocuitorii satului spun că așteaptă reparația acestui drum de 50 de ani.\n\nSolicitată să dea o explicația primarul satului afirmă că drumul este de importanță națională și trebuie continuat din fondurile bugetului de stat.\n\nÎn anul 2021 pe cei 760 de metri asfaltați s-au cheltuit în jur de 2 milioane de lei, acum însă nu se cunoaște de câți bani ar fi nevoie.\n\nVenit într-o vizită de lucru la Căușeni șeful administrației de stat a drumurilor Sergiu Bejan spune.\n\nPotrivit oficialilor porțiunea neasfaltată constituie peste un km de drum.",
  "metadata": {
    "original_file": "StudioL_0295.html"
  }
}