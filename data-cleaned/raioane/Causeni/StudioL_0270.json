{
  "title": "[:ro]VIDEO/ În ajun de Paștele Blajinilor piețele din Căușeni s-au umplut din nou cu oameni[:]",
  "content": "De data aceasta, căușenenii cumpără tacâmuri, dulciuri și prosoape pe care le vor da de pomană. Nelipsite pe morminte vor fi farfuriile, cănile, prosoapele și lumânările – așa cum s-au obișnuit oamenii la noi. Nici prețurile nu-i sperie pe unii moldoveni, care respectă tradiția cu sfințenie. Alții însă caută produse ieftine, dar calitative.\n\nDupă ce au sărbătorit Învierea Domnului, moldovenii au luat cu asalt pieţele ca să cumpere cele necesare pentru Paştile Blajinilor.\n\nÎn mod tradiţional, oamenii au optat pentru prosoape şi veselă.\n\nCu noile prețuri, unii spun că cheltuiala se ridică la o mie de lei, sumă importantă în special pentru pensionari.\n\nÎn ajun de Paștele Blajinilor, piețile din Căușeni s-au transformat într-un adevărat furnicar.\n\nOamenii cumpără tacâmuri, dulciuri, dar și prosoape mari și mici, pe care le vor da de pomană de sufletele răposaților. Pentru a bifa tot ce au pe listă, unii afirmă că au cheltuit și câte o mie de lei.\n\nTotuși, nu toți își permit pomeni și bunuri de mii de lei.\n\nApropierea Paștilor Blajinilolr se simte și în vânzări, spun comercianții, chiar dacă prețurile au crescut ușor, afirmă ei.\n\nPaştele Blajinilor se sărbătoreşte în Republica Moldova la o săptămână după Învierea Domnului.",
  "metadata": {
    "original_file": "StudioL_0270.html"
  }
}