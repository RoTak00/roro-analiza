{
  "title": "[:ro]Pe data de 3 iunie sectorul Căuşenii vechi îşi serbează hramul[:]",
  "content": "Înfiinţată în 1825, biserica sfinţilor împăraţi încoronaţi Constantin şi Elena a găzduit de astă dată multă lume şi oaspeţi. La cei 199 de ani de la întemeiere biserica din sectorul Căuşenii vechi este una dintre cele mai vechi lăcaşuri sfinte din raion, fiind a doua ca vechime după Mănăstirea Adormirii Maicii Domnului de la Căuşeni.\n\nAnual la data de 3 iunie, locuitorii sectorului Căușenii vechi marchează hramul lăcașului sfânt. Chiar de la orele 7 dimineaţa enoriaşii au venit la biserică să-i cinstească pe sfinții Împărați Încoronați Constantin și Elena.\n\nTradițional biserica a fost înconjurată de trei ori de enoriași, iar cei doi sfinţi Constantin şi Elena sunt veneraţi pentru faptul că anume ei au oficializat creştinismul în imperiul roman.Chiar dacă a fost închisă de sovietici şi a stat încuiată aprope 50 de ani, iată că în 1993 locuitorii sectorului Căuşenii vechi au reuşit să o restabilească şi să o readucă la viaţă.\n\nCăuşenenii susţin că doar prin rugăciune şi smerenie vom căpăta binecuvântare de sus.\n\nSărbătoarea nu s-a încheiat la biserică, autoritățile locale au planificat mai multe evenimente culturale pentru această zi, inclusiv competiții sportive.Datele oficiale arată că, în Moldova, aproape 27 940de mii de bărbaţi poartă numele Constantin. 97 779 de mii de femei se numesc Elena. Totodată, 65 de moldovence au fost botezate Ileana.",
  "metadata": {
    "original_file": "StudioL_0098.html"
  }
}