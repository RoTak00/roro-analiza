{
  "title": "[:ro]Droguri și cartușe, ridicate dintr-un autoturism la postul vamal Palanca[:]",
  "content": "Funcționarii postului vamal Palanca în conlucrare cu angajații IGPF au supus controlului de specialitate un autoturism de model “Mercedes”, ce se deplasa din Ucraina, condus de un conațional în vârstă de 29 de ani.\n\nÎn rezultatul controlului fizic detaliat, în compartimentul destinat bagajelor, a fost depistat un pachet din polietilenă cu substanță albă, presupusă a fi drog (10 gr.), precum și trei cartușe, tăinuite organului vamal.\n\nBunurile au fost ridicate și sunt pasibile confiscării speciale, iar investigațiile pe caz continuă.",
  "metadata": {
    "original_file": "StudioL_0062.html"
  }
}