{
  "title": "[:ro]FOTO/Militarii moldoveni și americani au executat salturi cu parașuta la Bălți și Florești[:]",
  "content": "Antrenamente de la înălțime cu militari moldoveni și americani în raioanele Florești și Bălți.\n\nPeste 50 de militari moldoveni și americani au efectuat sărituri din aeronava C-17 Globemaster, folosind sistemul de parașute MC6/T-11.\n\nScopul antrenamentelor este dezvoltarea capacităţilor şi ridicarea nivelului de interoperabilitate între militarii participanţi, precum şi punerea în practică a tehnicilor, metodelor şi procedeelor moderne de pregătire militară individuală şi colectivă.\n\nAntrenamente de desantare au avut loc de la o altitudine de 350 metri.\n\nMilitarii Batalionului cu Destinație Specială „Fulger”, precum și militarii forțelor speciale ale Armatei Statelor Unite ale Americii dislocate în Europa, au efectuat sărituri demonstrative în masă în perimetrul zonelor din apropierea localităților din raioanele Florești și Bălți.",
  "metadata": {
    "original_file": "StudioL_0166.html"
  }
}