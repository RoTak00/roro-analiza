{
  "title": "[:ro]FOTO/ Numărul mandatelor de consilier local și raional a fost redus[:]",
  "content": "Comisia Electoral Centrală (CEC) a decis diminuarea numărului de consilieri locali care vor candida la alegerile locale generale din această toamnă. Potrivit organului electoral central, decizia a fost luată în baza prevederilor care stipulează că numărul consilierilor este direct proporțional cu populația din fiecare localitate prezentată de Agenția Servicii Publice, a explicat secretarul CEC Alexandru Berlinschi.\n\n„Primim mai multe solicitări din partea autorităților publice locale cu întrebarea de ce numărul de mandate de consilier s-a redus. Răspunsul este simplu. S-a luat numărul de locuitori prezentat de către agenția de servicii publice, s-a fixat numărul de mandate pe fiecare localitate și s-a executat în tocmai prevederile Legii 436. Statistic, vorbim în jurul la 242 de localități de nivelul întâi care s-a redus numărul de mandate. Când vorbim de reducerea totală, vorbim în jur la 500 de mandate de consilier s-a redus în comparație cu anul 2019. Când vorbim de nivelul al doilea și cele 32 de raioane, noi avem șase cazuri în care s-a redus numărul de mandate de consilier raional, statistic ar fi în jurul la 22 de mandate”, a declarat Alexandru Berlinschi.\n\nAmintim că la data de 5 noiembrie urmează să aibă loc alegerile locale generale. În timpul scrutinului vor fi aleși 898 de primari și peste 11 mii de consilieri locali. Ultima dată alegerile locale generale au avut loc în 2019.",
  "metadata": {
    "original_file": "StudioL_0218.html"
  }
}