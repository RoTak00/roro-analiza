{
  "title": "[:ro]VIDEO/ Mii de asistenți sociali din țară nu și-au primit salariile timp de 2 luni Ce spune Ministrul Alexei Buzu[:]",
  "content": "Ministrul muncii și protecției sociale Alexei Buzu a întreprins joi o vizită de lucru în raionul Căușeni. Acesta a discutat cu asistenții sociali din teritoriu, dar și cu reprezentanții autorităților publice locale.\n\nDe asemenea, în cadrul vizitei, ministrul s-a întâlnit și cu inspectorii de muncă ai subdiviziunii teritoriale a Inspectoratului de Stat al Muncii, cu care a abordat mai multe subiecte, printre care și desfășurarea reformei inspecției muncii, inițiată recent de Minister în scopul consolidării capacităților inspecției muncii, acordarea mai multor pârghii în depistarea muncii informale, modernizarea bazei tehnico-materiale a instituției, precum și dezvoltarea competențelor profesionale ale inspectorilor, prin organizarea de instruiri în țară și peste hotare.\n\nAsistentele și asistenții fac mari eforturi pentru ca să rămână acasă și să contribuie la dezvoltarea sistemului de asistență socială, afirmă noul ministru.La fel, ministrul a discutat și cu cetățenii din raion, cărora le-a vorbit despre programele Ministerului și inițiativele care urmează a fi implementate, i-a întrebat despre problemele cu care se confruntă în accesarea anumitor servicii sociale și le-a răspuns la întrebările adresate.\n\nVizita a fost una de lucru, fiind abordate de comun cu toți actorii implicați la nivel local, problemele cetățenilor, ale personalului structurilor de asistență socială, inspecției muncii și discutate soluțiile, programele și ințiativele pentru îmbunătățirea situației din teritoriu.",
  "metadata": {
    "original_file": "StudioL_0269.html"
  }
}