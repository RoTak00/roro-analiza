{
  "title": "[:ro]Abilitarea femeilor de pe ambele maluri ale Nisrului[:]",
  "content": "”Schimbăm atitudinea – realizăm vise” – acesta e genericul unui proiect de abilitare a femeilor de pe ambele maluri ale Nisrului, inițiat recent în Varnița, Anenii Noi.\n\nCentrul de Cultură și Tineret din satul Varnița a găzduit lansarea proiectuluiu ”Schimbăm atitudinea – realizăm vise”, la eveniment participând experți în domeniul dreptului omului și egalității de gen, reprezentanții instituțiilor publice din teritoriu, partenerii din stănga Nistrului, reprezentanții primăriei Varnița, ONG-urilor, Poliție, reprezentanta Varnița a Oficiului Avocatului Poporului, reprezentanși ai Biroului de Probațiune Bender, Centrului de Sănătate Varnița, dar și numeroși voluntari.\n\nPotrivit organizatorilor, parteneriatul format între Asociația obștească „Femeie. Speranță.Viitor”, primăria Varnița și Centrul de Cultură și Tineret Varnița, în cadrul acestui proiect va avea drept rezultat desfășurarea activităților de informare, conștientizare și interacțiune pentru 60 de femei de pe amble maluri ale Nistrului în special din satul Varnița și orașul Bender (2 cartiere megieșe) pe lângă Centrul de Cutură și Tineret Varnița, în promovarea dreptului omului, egalității de gen, promovarea agendei: „Femeile, Pacea și Securitatea.”\n\nAcest eveniment a fost organizat de Asociația Obștească „Femeie. Speranță. Viitor”, în cadrul proiectului „Construirea păcii durabile și incluzive, consolidarea încrederii și coeziunii sociale pe ambele maluri ale râului Nistru”, implementat în comun de către Oficiul ONU pentru drepturile omului (OHCHR), PNUD, UN Women, și este finanțat prin intermediul Fondului Națiunilor Unite pentru Consolidarea Păcii (UN PBF).",
  "metadata": {
    "original_file": "StudioL_0090.html"
  }
}