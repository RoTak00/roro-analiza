{
  "title": "[:ro]ASP stopează eliberarea Actelor de Stare Civilă din 1922[:]",
  "content": "Agenția Servicii Publice (ASP) anunță că, în legătură cu expirarea termenului de 100 de ani a actelor de stare civilă emise în anul 1922, le transmite la Agenția Națională a Arhivelor din Republica Moldova, pentru păstrare permanentă.\n\nÎn acest context, ASP anunță despre sistarea eliberării extraselor și duplicatelor de pe actele de stare civilă emise în această perioadă.\n\nPentru a obţine informații şi documente de arhivă în baza actelor de stare civilă emise în anul 1922, inclusiv, persoanele interesate trebuie să se adreseze la Agenția Națională a Arhivelor.",
  "metadata": {
    "original_file": "StudioL_0206.html"
  }
}