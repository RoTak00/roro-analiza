{
  "title": "[:ro]Comisia raională de examinare a instituțiilor de învățământ verifică pregătirile pentru noul an școlar[:]",
  "content": "Membrii Comisiei Raionale de Examinare a Nivelului de Pregătire a Instituțiilor de Învățământ General pentru anul școlar 2024-2025 au început vizitele în teren, evaluând pregătirile în șapte unități de învățământ din raion.\n\nComisia a inspectat gimnaziul din satul Opaci, Liceul Teoretic „Meșterul Manole” din satul Sălcuța, Gimnaziul din satul Cîrnățenii Noi, Gimnaziul din satul Coșcalia, Liceul Teoretic „Alexei Mateevici” din orașul Căinari, Gimnaziul-Grădiniță din satul Constantinovca și Gimnaziul din satul Baccealia.\n\nÎn acest an comisia a început evaluările cu o săptămână mai devreme decât în anii anteriori. Membrii comisiei au apreciat eforturile depuse de personalul tehnic, părinți și absolvenți pentru buna organizare și finalizarea reparațiilor.\n\nComisia a observat o ordine exemplară în terenurile instituțiilor, sălile de clasă, sălile de sport, biblioteci și blocuri sanitare. În urma inspecțiilor, toate instituțiile au fost considerate pregătite pentru începutul anului școlar. Răspunsul general a fost afirmativ: „DA”, elevii pot începe anul de studii fără probleme.\n\nEste important de menționat că aceasta nu reprezintă nota finală. Fiecare membru al comisiei va prezenta un raport detaliat care va include nota finală pentru fiecare instituție, contribuind astfel la elaborarea unui program raional destinat rezolvării problemelor identificate și îmbunătățirii condițiilor în anul următor.",
  "metadata": {
    "original_file": "StudioL_0073.html"
  }
}