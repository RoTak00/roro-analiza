{
  "title": "[:ro]Biroul de înmatriculare a vehiculelor și documentare a conducătorilor auto din Varnița a fost închis[:]",
  "content": "Agenția Servicii Publice (ASP) a anunțat încetarea activității biroului de înmatriculare a vehiculelor și documentare a conducătorilor auto din Varnița, raionul Anenii Noi.\n\nÎncepând de săptămâna curentă, locuitorii din Varnița și alte localități din partea stângă a Nistrului, care necesită servicii de înmatriculare a vehiculelor sau documentare a conducătorilor auto, se vor adresa oficiului ASP din Anenii Noi, situat în satul Ruseni, la sediul S.R.L. „Transpremium Test”.\n\nSolicitanții care au depus actele pentru obținerea unui certificat de înmatriculare sau a unui permis de conducere la subdiviziunea din Varnița până la data de 4 mai 2024, își pot ridica documentele de la oficiul din orașul Anenii Noi.\n\nASP subliniază că această reorganizare are scopul de a eficientiza resursele și de a îmbunătăți calitatea serviciilor oferite. În martie 2024, Guvernul a adoptat o hotărâre care simplifică procedura de înmatriculare a vehiculelor, reducând numărul vizitelor la ghișeu și eliminând necesitatea unor documente. De asemenea, accesul la documentele disponibile pe platforma MConnect va fi extins.\n\nBiroul din Varnița deservia și conducătorii auto din orașele Bender, Tiraspol, precum și din raionul Grigoriopol.",
  "metadata": {
    "original_file": "StudioL_0102.html"
  }
}