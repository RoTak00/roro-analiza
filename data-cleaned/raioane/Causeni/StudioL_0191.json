{
  "title": "[:ro]Și-a împușcat mortal fiul dintr-o armă de vânătoare[:]",
  "content": "Un bărbat de 74 de ani din Ceadâr-Lunga și-a împușcat propriul fiul cu o armă de vânătoare. Victima a murit.\n\nPotrivit presei găgăuze, un bărbat din Ceadâr-Lunga și-a împușcat propriul fiul în noaptea de 1 spre 2 octombrie.\n\nS-a stabilit că bărbatul de 74 de ani, aflându-se în stare de ebrietate, a intrat în conflict cu fiul său. Drept urmare, acesta l-a împușcat cu o armă de vânătoare, pe care o păstra ilegal.\n\nVictima, un bărbat de 49 de ani, a fost dusă de urgență la spitalul raional, fiind în stare gravă, însă a murit ulterior.\n\nPe caz a fost deschis un dosar penal. Bărbatul de 74 de ani a fost reținut.",
  "metadata": {
    "original_file": "StudioL_0191.html"
  }
}