{
  "title": "[:ro]Conflict cu focuri de armă între doi tineri de 20 și 25 ani în raionul Căușeni [:]",
  "content": "În dimineața zilei de 18 februarie, polițiștii din Căușeni au fost sesizați de o persoană precum că deplasându-se cu mașina persoană de marca Honda Civic din or. Căinari spre s. Pervomaisc, este urmărit de o Dacia și se aud focuri de armă.\n\nLa fața locului, polițiștii au stabilit că un tânăr de 20 de ani, originar din orășelul Căinari, se afla în centrul satului Ciuflești cu un automobil de marca Honda Civic și ar fi avut un conflict cu o persoană de 25 de ani, care i-ar fi deteriorat parbrizul mașinii. \n\n Atunci șoferul de la Honda a încercat să plece de la fața locului, însă, la ieșirea din satul Ciuflești, era așteptat de persoana cu care a avut conflictul. Acesta folosind o armă de vânătoare de model TOZ-BM cal.16 a efectuat focuri asupra automobilului, nimerind în bara de protecție din față a automobilului.\n\nAstfel, șoferul de la Honda auzind împușcăturile a accelerat și a continuat deplasarea, iar celălalt șofer a urcat în automobilul său Dacia Logan și l-a urmărit până în apropierea localității Alexandrovca din raionul Ialoveni, unde s-a oprit și s-a întors. \n\n În urma măsurilor întreprinse șofer Honda de 25 de ani, loc.s.Ciuflești, r-nul Căușeni, a fost reținut pe un termen de 72 ore. Totodată la acesta a fost depistată și ridicată o armă de vânătoare deținută ilegal de model TOZ.\n\nLa moment de către grupul de urmărire penală se întreprind acțiuni de urmărire penală și măsuri îndreptate la stabilirea tuturor circumstanțelor faptei.",
  "metadata": {
    "original_file": "StudioL_0125.html"
  }
}