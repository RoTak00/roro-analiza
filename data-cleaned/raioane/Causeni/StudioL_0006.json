{
  "title": "[:ro]Iluminatul stradal din Căușeni va fi redus pentru economisirea energiei electrice[:]",
  "content": "Începând cu 2 ianuarie 2025, primăria orașului Căușeni a anunțat modificarea programului de iluminat stradal, ca măsură de economisire a energiei electrice și pentru a preveni riscurile de deconectare a curentului. Astfel, iluminatul stradal, inclusiv decorațiunile festive, va fi activ între orele 16:50 și 22:00.\n\nAutoritățile fac apel la toți locuitorii orașului Căușeni să economisească energia electrică, mai ales în orele de vârf, între 7:00 și 11:00 și 18:00 și 23:00, pentru a reduce costurile și a evita riscul unor deconectări. Aceste măsuri sunt luate în contextul riscurilor energetice și al necesității de a gestiona mai eficient resursele electrice.",
  "metadata": {
    "original_file": "StudioL_0006.html"
  }
}