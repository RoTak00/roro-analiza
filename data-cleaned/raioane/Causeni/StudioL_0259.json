{
  "title": "[:ro]VIDEO/ Tot mai mulți cetățeni amendați pentru că fumează în locurile publice[:]",
  "content": "Fumatul are un impact negativ asupra sănătății întregului organism, cel mai cunoscut exemplu fiind cancerul pulmonar. Afectate sunt însă și alte sisteme, inclusiv cavitatea bucală, de exemplu. De la respirație urât mirositoare până la cancer oral, țigările au un efect devastator, în mare parte din cauza fumului și gudronului eliminat în timpul arderii.\n\nAcum 7 ani, pe 31 mai 2016, intra în vigoare una dintre cele mai importante prevederi ale Legii privind controlul tutunului, care restricționa drastic fumatul în o serie de locuri publice deschise și semi-deschise.\n\nDoar pe parcursul anului curent în raionul Căușeni au fost întocmite 44 de procese verbale împotriva persoanelor care fumează în locurile publice.\n\nAmenzile pentru încălcarea legii sunt destul de usturătoare – între 1.500 – și 2.000 de lei.\n\nPotrivit datelor Ministerului Sănătății, consumul de tutun și expunerea la fumul de tutun cauzează anual în Moldova aproximativ 4.700 de decese (cca. 12% din totalul deceselor).\n\nPeste 60% sunt decese premature și afectează persoane cu vârsta aptă de muncă.\n\nCăușenenii recunosc că știu despre dauna fumatului și spun că deși eforturile de a ne proteja de fumul de țigară sunt mari, speranța la o gură de aer curat rămân adesea neîmplinite.\n\nLa nivel global, tutunul este responsabil de circa 8 milioane de decese anual, inclusiv un milion de decese cauzate de expunerea la fumul de tutun",
  "metadata": {
    "original_file": "StudioL_0259.html"
  }
}