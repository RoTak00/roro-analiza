{
  "title": "[:ro]Vineri, 10 Mai declarată zi lucrătoare [:]",
  "content": "Anul acesta, ziua de 10 mai nu va fi declarată zi nelucrătoare. Precizările au fost făcute astăzi de Ministerul Muncii și Protecției Sociale .\n\nInstituția a specificat că, în scopul utilizării optime de către salariați a zilelor de repaus și de sărbătoare nelucrătoare, conducătorii unităților din sectorul real al economiei sunt în drept să transfere zilele de repaus sau de lucru în alte zile, după consultarea reprezentanților salariaților.\n\n„În cazul autorităților și instituțiilor publice, decizia de a transfera zilele de repaus sau de lucru în alte zile aparține Guvernului, care nu învederează luarea unei asemenea decizii pentru luna mai curentă. Astfel, salariații din sectorul bugetar își pot valorifica dreptul la concediu de odihnă anual în această zi, pentru a se putea bucura de patru zile libere, în perioada 9-12 mai”, anunță MMPS.\n\nPotrivit Codului Muncii, ziua de 9 mai este zi de sărbătoare nelucrătoare, în care toți salariații, indiferent dacă activează în sectorul bugetar sau real al economiei naționale, au dreptul la o zi liberă, cu menținerea salariului mediu.",
  "metadata": {
    "original_file": "StudioL_0105.html"
  }
}