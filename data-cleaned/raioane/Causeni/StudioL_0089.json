{
  "title": "[:ro]În raionul Anenii Noi, canabisul se cultivă în lanurile de grâu[:]",
  "content": "Polițiștii au descoperit o plantație de canabis într-un lan de grâu dintr-unul dintre satele raionului Anenii Noi.\n\nPlantele au fost confiscate și trimise pentru expertiză, conform Inspectoratului General al Poliției.\n\nDacă ar fi ajuns la maturitate, traficanții ar fi putut obține zeci de mii de lei din vânzarea de marijuana pe piața neagră.\n\nPlantele au fost predate Centrului de expertiză tehnico-criminalistică și criminalistică. Autoritățile identifică persoanele implicate în cultivarea canabisului.\n\nPotrivit reprezentanților IGP, în perioada 1 iunie – 31 august, la nivel național se desfășoară operațiunea „Mac-2024” pentru combaterea consumului și traficului de droguri de origine vegetală. Forțele de ordine identifică și distrug plantele care conțin droguri și investighează persoanele implicate în cultivarea acestora.",
  "metadata": {
    "original_file": "StudioL_0089.html"
  }
}