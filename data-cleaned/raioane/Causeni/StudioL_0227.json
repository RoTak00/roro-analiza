{
  "title": "[:ro]Alexandru Catan director la „Mileștii Mici”[:]",
  "content": "Fostul președinte al raionului Căușeni Alexandru Catan fost numit în funcția de director interimar al Î.S. Combinatul de vinuri de calitate „Mileștii Mici”. Catan, a fost prezentat la 1 august, echipei întreprinderii de stat de către directorul general al Agenției Proprietății Publice (APP), Roman Cojuhari.\n\nCatan a fost numit în funcție până când va fi organizat un concurs public. \n\n Schimbarea a avut loc după ce fostul director Viorel Garaz a fost numit în funcția de secretar de stat al Ministerului Dezvoltării Economice și Digitalizării, în luna februarie.\n\nCatan a dat asigurări că va depune „toate eforturile necesare pentru a realiza sarcinile care se impun”. \n\n „Ne mândrim cu faptul că Mileștii Mici este un brand puternic, având recunoaștere internațională pentru produsele de calitate și ospitalitatea de care dați dovadă în raport cu turiștii ce vă trec pragul. Dar este încă loc de dezvoltare, de restructurare și de modernizare a combinatului”, a spus Roman Cojuhari. \n\n Interimatul funcției de conducere a fost asigurat în ultimele luni de Vitalie Boghiu, menționează APP.",
  "metadata": {
    "original_file": "StudioL_0227.html"
  }
}