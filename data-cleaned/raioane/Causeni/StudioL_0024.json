{
  "title": "[:ro]Mărfuri nedeclarate depistate la vama Sculeni[:]",
  "content": "Funcționarii postului vamal Sculeni, în colaborare cu polițiștii de frontieră, au identificat ieri, 25 noiembrie 2024, un lot semnificativ de mărfuri nedeclarate.\n\nLa control, pe sensul de intrare în țară, s-a prezentat un microbuz de model Mercedes-Benz Sprinter, condus de un cetățean moldovean în vârstă de 26 de ani, care transporta pasageri și bagaje neînsoțite din Italia.\n\nLa întrebările funcționarilor vamali, atât șoferul, cât și pasagerii au declarat că transportă doar bunuri personale. Cu toate acestea, în cadrul unui control fizic detaliat al vehiculului și al bagajelor, au fost depistate bunuri nedeclarate, inclusiv: o icoană, presupus a fi din argint și datând din secolul XVIII, produse alimentare (cafea, salam, cașcaval) în cantități comerciale și electrocasnice.\n\nValoarea lotului de mărfuri este estimată preliminar la câteva sute de mii de lei. Specialiștii urmează să stabilească cu exactitate valoarea și autenticitatea bunurilor ridicate.\n\nȘoferul riscă sancțiuni pentru nedeclararea mărfurilor, iar bunurile ridicate sunt pasibile de confiscare, conform legislației în vigoare.",
  "metadata": {
    "original_file": "StudioL_0024.html"
  }
}