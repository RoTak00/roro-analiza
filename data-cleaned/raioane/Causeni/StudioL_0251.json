{
  "title": "[:ro]FOTO/Mai multă tehnică militară din Moldova se va deplasa luni spre România. Vezi de ce...[:]",
  "content": "Militarii moldoveni se vor antrena în România alături de alți 10 000 de militari din 13 țări ale lumii.\n\nLuni coloana de tehnică militară se va deplasa spre România.\n\nTotul face parte din exercițiul multinațional „Saber Guardian 2023” (SG23), care face parte din complexul de exerciții “Defender Europe 23”, ce are loc în perioada 29 mai – 9 iunie curent în județul Galați, România.Militarii moldoveni se vor antrena la Centrul de instruire Smârdan.\n\nAntrenamentele se desfăşoară concomitent în poligoanele militare din județele Constanța, Ialomița, Brașov, Galați, Brăila și Tulcea, din România.\n\nSaber Guardian 2023” este un exerciţiu în teren, care are ca obiectiv creșterea interoperabilității la nivel comun și multinațional cu forțele armate ale statelor aliate și partenere.\n\n“SG23” este condus de Forțele Terestre ale Statelor Unite din Europa (USAREUR) și Comandamentul Forțelor Întrunite „General Ioan-Emanoil Florescu” din cadrul Statului Major al Apărării, Armata României.\n\nExerciţiul „Saber Guardian” se desfăşoară în conformitate cu Planul de activitate externă al Ministerului Apărării şi Armatei Naţionale a Republicii Moldova pentru anul 2023.\n\nMilitarii Brigăzii de infanterie motorizată “Ștefan cel Mare” se vor antrena alături de contingentul de militari din Albania, Bulgaria, Italia, Franța, Grecia, Macedonia de Nord, România, Muntenegru, Statele Unite ale Americii, Polonia, Portugalia și Țările de Jos.\n\nNOTĂ: Coloana de tehnică militară se va deplasa spre România, luni, 29 mai curent.",
  "metadata": {
    "original_file": "StudioL_0251.html"
  }
}