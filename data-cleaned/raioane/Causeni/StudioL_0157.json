{
  "title": "[:ro]Comisia Electorală Centrală (CEC) a fost atacată cibernetic în seara de 5 noiembrie[:]",
  "content": "Comisia Electorală Centrală (CEC) a fost atacată cibernetic în seara de 5 noiembrie, după ce a început numărarea voturilor. Declarația aparține șefei instituției, Angelica Caraman.\n\nPotrivit ei, specialiștii au intervenit și au remediat problema. Totuși, informațiile despre datele preliminare ale scrutinului se accesau cu dificultate de pe anumite dispozitive.\n\n„Specialiștii STISC au reacționat prompt la toate acele amenințări și devieri au reușit să blocheze în timp aceste atacuri și să asigure buna funcționare a sistemului informatic”, a anunțat Caraman.\n\nÎn seara de duminică, 5 noiembrie, actualizarea informațiilor de pe pagina web a CEC a fost îngreunată aproximativ între orele 22:00 și 23:00. Unele surse scriau că nu pot accesa site-ul instituției.",
  "metadata": {
    "original_file": "StudioL_0157.html"
  }
}