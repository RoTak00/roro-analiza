{
  "title": "[:ro]VIDEO/ Un bărbat din Căușeni a murit, după ce s-ar fi aruncat în fântână. Ar fi lăsat un bilet de ADIO[:]",
  "content": "Bărbatul de 59 de ani din satul Cîrnățeni raionul Căușeni care a fost găsit în fântâna din curtea casei de soția acestuia, ar fi lăsat un bilet de adio în care scria locul sinuciderii. Soția acestuia povestește că pe data de 22 mai ar fi plecat pe câteva ore la poștă, iar când s-a întors nu ia venit să creadă. Pe masă era biletul de adio, iar în grădina casei și-a găsit soțul aruncat în fântână.\n\nTragedie într-o familie din satul Cîrnățeni raionul Căușeni după ce capul familiei și-ar fi pus capăt zilelor.\n\nTamara Dilan povestește că în biletul de adio nu era scris motivul sinuciderii, dar intuiește că soțul ei ar fi recurs la acest gest, după ce a aflat că suferă de o boală.\n\nDespre tragedia care avut loc în satul Cîrnățeni, poliția a fost anunțată în data de 22 mai, în jurul orei 11:00.\n\nUrmare a apelului la 112, la fața locului s-a deplasat imediat un echipaj al poliției, dar și pompierii care au extras corpul neînsuflețit al bărbatului din fântână.\n\nVecinii bărbatului spun că s-au văzut cu o zi înainte și nimic nu dădea de bănuit că bărbatul ar fi avut vre-un astfel de plan.\n\nAutoritățile locale spun că familia era exemplară și nu ar fi fost în conflict cu nimeni.\n\nPotrivit datelor oferite de către IP Căușeni, în urma examinării vizuale a victimei de către medicul legist, nu au fost depistate semne de moarte violentă, cu excepția celor specifice căzăturii.\n\nCadavrul bărbatului a fost îndreptat către centrul de medicină legală pentru efectuarea necropsiei și stabilirea cauzei exacte a decesului.",
  "metadata": {
    "original_file": "StudioL_0254.html"
  }
}