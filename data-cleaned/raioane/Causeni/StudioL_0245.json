{
  "title": "[:ro]VIDEO/ Din cauza scumpirilor în lanț, anul acesta și păsările costă mai mult[:]",
  "content": "La Piața avicolă din Căușeni comercianții dau asigurări că puii, rațele și bobocii sunt sănătoși. Și vaccinați. Puii de două luni sunt mai scumpi, în acest an, cu aproximativ 10-15 lei. Pentru rațe și boboci prețurile au crescut, în medie, cu opt lei. Oamenii preferă rase bune de ouă și carne. Prețurile însă îi sperie, spun vânzătorii.\n\nForfotă mare la Piața Avicolă din Căușeni. În această perioadă, gospodarii își umplu cotețele cu pui, boboci, rățuște și alte orătănii.\n\nAlegerea este mare, comercianții au scos în vânzare păsări de diferite vârste.\n\nAșa cum toate prețurile au crescut, s-au scumpit și păsările.\n\nProducătorii le oferă clienților diferite specii de pui, de la cei autohtoni, la francezi sau ungureșți. Această femeie din Căușeni vinde de ani buni păsări. Spune că sunt sănătoși iar cei care cumpără în această perioadă la toamnă vor mânca carne de pasăre\n\nÎn ciuda cheltuielilor pe care le au, unii producători spun că s-au văzut nevoiți să coboare prețurile, pentru că oamenii nu se avântau să cumpere păsări.\n\nPăsări multe, cumpărători puțini. Comercianții se plâng că în acest an vânzările au scăzut.\n\nCei care intră totuși în piață nu ies cu mâinile goale.\n\nÎn acest an bobocii și rațele costă între 45 și 55 de lei, în funcție de rasă, ceea ce e cu 5-10 lei mai scump față de anul trecut. Puii de câteva zile costă de la 10 lei la 15 lei, cu 5 lei mai scump. Mai scumpe cu 10-15 lei, sunt și păsările de două luni. Acestea costă de la 40 la 45 de lei, în funcție de rasă, vârstă și greutate.",
  "metadata": {
    "original_file": "StudioL_0245.html"
  }
}