{
  "title": "[:ro]Bărbat de 30 de ani din Albinița Anenii Noi găsit mort[:]",
  "content": "Polițiștii din Anenii Noi au fost sesizați, în dimineața zilei de 6 septembrie, despre un bărbat depistat decedat în localitatea Albinița.\n\nOamenii legii au stabilit preliminar că victima de 30 ani ar fi decedat din cauza multiplelor lovituri primite pe suprafața corpului.\n\nPolițiștii în comun cu procurorii din Anenii Noi au reținut o persoană suspectă. Este vorba despre o femeie de 43 de ani, originară din aceeași localitate, amică de-a victimei.\n\nPreliminar s-a constatat că, cei doi ar fi consumat băuturi alcoolice împreună, iar la un moment dat s-ar fi iscat un conflict care a degenerat în bătaie.\n\nPe acest caz a fost inițiată o cauză penală pentru „Omor intenționat”.\n\nDacă va fi găsit vinovată, femeia riscă privațiune de libertate de până la 20 de ani sau detențiune pe viață.\n\nSunt efectuate acțiuni de urmărire penală și măsuri de investigație pentru stabilirea tuturor circumstanțelor și persoanelor implicate.",
  "metadata": {
    "original_file": "StudioL_0063.html"
  }
}