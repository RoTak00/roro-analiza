{
  "title": "[:ro]VIDEO/Toate drumurile locale care duc spre cimitirele orașului Căușeni sunt în stare avariată[:]",
  "content": "Toate drumurile locale care duc spre cimitirele orașului Căușeni sunt în stare avariată. Cel puțin asta afirmă orășenii care spun că în ultimii ani, nici o porțiune de drum care ar duce spre locurile de veci nu este reabilitată. Pe strada Ciocana din sectorul Căușenii vechi de exemplu drumul nu a mai fost reparat de cel puțin 10 ani, cimitirul care este amplasat pe pantă are o porțiune de asfalt găurită pe care cu greu o ocolesc cei cu funerariile. Locuitorii din zonă spun că toate străzile adiacente cimitirului sunt încărcate cu noroi, lucru care face imposibilă deplasarea.\n\nAceste femei din sectorul Căușenii vechi trăiesc de o viață pe strada Dragoș Vodă. Uliță paralelă cu cimitirul din sector și care n-a mai văzut reparații de ani buni. Sectorul este circulat zilnic atât de oamenii care locuiesc în preajmă, cât și de cei care vin la mormintele repausaților.\n\nPe timp de noroi nici cu tractorul nu nimerești spun localnicii care nu odată au apelat la autorități pentru a li se include ulița în lista străzilor pentru reparații.\n\nÎn lipsa unui drum reabilitat, oamenii și-au amenajat benevol un fel de trotuar pe unde ar merge copii, au cărat de acasă tot felul de resturi ale materialelor de construcții, pe care le-au amplasat sub garduri, iar pentru a nu se înămoli copii calcă pe ele pentru a ajunge cât de cât curați la școală.\n\nVă reamintim că fondul rutier local în anul 2023 pentru constituie 4 milioane 600 de mii de lei.\n\nBanii sunt acumulați la buget din taxele achitate pentru drumuri de șoferii din Căușeni. Banii sunt alocați an de an la reparația și întreținerea drumurilor locale în urma consultării publice cu populația urbană.",
  "metadata": {
    "original_file": "StudioL_0129.html"
  }
}