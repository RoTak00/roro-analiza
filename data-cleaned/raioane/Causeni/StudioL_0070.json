{
  "title": "[:ro]Adolescenți fără permis, prinși în timp ce conduceau motociclete cu viteză excesivă[:]",
  "content": "În noaptea de 20 august , la miezul nopții, polițiștii din Căușeni au observat deplasarea cu viteză excesivă a două motociclete prin localitatea Opaci. Cele două vehicule, de model Kawasaki, erau conduse de doi adolescenți în vârstă de 17 ani, care nu dețineau permis de conducere și erau implicați în manevre riscante.\n\nIntervenția promptă a forțelor de ordine a dus la oprirea și reținerea celor două motociclete. Conducătorii, fiind minori, au fost sancționați conform prevederilor legale pentru lipsa permisului de conducere și pentru încălcarea normelor de circulație.\n\nVehiculele au fost ridicate și transportate la parcarea specială pentru a preveni orice alte incidente. Poliția reamintește tuturor participanților la trafic importanța respectării regulilor de circulație și a siguranței pe drumuri. Conducătorii de motociclete și alți participanți sunt îndemnați să acționeze responsabil pentru a preveni accidentele și a asigura siguranța tuturor utilizatorilor drumului.",
  "metadata": {
    "original_file": "StudioL_0070.html"
  }
}