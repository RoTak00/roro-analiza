{
  "title": "[:ro]VIDEO/ Un bărbat din Căușeni crește în grădina proprie rodii, kiwi, lămâi și curmale[:]",
  "content": "Agronom de specialitate acesta afirmă că a cumpărat plantele exotice pentru a experimenta. După doi ani de testare spune cu certitudine că clima în Moldova a devenit mai blândă, iar în curând citricele care sunt importate din țările exotice vor putea fi crescute și la noi. Spune că moldovenii nu ar trebui să fie reticenți la plantarea acestor copaci și arbuști fructiferi, asta pentru că temperaturile pe timp de iarnă nu mai sânt ca altădată.\n\nRodii, lămâi, curmale, kiwi, afine și portocale nu sunt doar niște fructe care cresc în țările exotice, dar plante din grădina lui Vladimir Curteanu din Căușeni care de câțiva ani experimentează în agricultură.\n\nA cumpărat câțiva puieți de la piață, iar peste doi ani s-a ales cu flori și primele roade. După curmale au înflorit și rodiile.\n\nSpune că are 10 ani de când experimentează în grădină, iar de atunci a tot plantat tot felul de minunății exotice.\n\nSchimbările climatice sunt de vină spune bărbatul care afirmă că în ultimul deceniu temperaturile sunt tot mai toride, iar plantele care puteau fi zărite doar în țările exotice vor crește în curând și la noi.\n\nCând va culege Vladimir Curteanu o găleată de lămâi sau de rodii nu se știe, cert este că agronomul iubește plantele și experimentează în fiecare an.",
  "metadata": {
    "original_file": "StudioL_0236.html"
  }
}