{
  "title": "[:ro]VIDEO/ Ploaia din după amiaza zilei de miercuri a făcut prăpăd în două sectoare ale orașului Căușeni[:]",
  "content": "După ce a a plouat torential o oră și jumătate mai multe drumuri au fost înămolite, iar unele gospodării au fost inundate.În sectorul Căușenii vechi mai mulți gospodari s-au pomenit neputiincioși în fața șuvoaielor care veneau din toate părțile, oaemnii spun că timp de câteva minute apa le-a înglodat întreaga gospodărie, iar grădinile și drumul s-au transformat în iazuri.\n\nGalina Ceban din sectorul Căușenii vechi povestește că ploaia torențială de după amiaza zilei de miercuri mai că nu au lăsat-o fără gospodărie.\n\nLa un moment dat șuvoaiele i-au intrat în casă, iar o bucătărie de vară s-a umplut cu apă.\n\nIurie Chiperi spune că la un moment dat apa era la jumătate de poartă, care din cauza greutăților s-au rupt, iar tot nămolul din drum a nimerit în curte, în beci și în toate anexele din jurul casei, spune că de 52 de ani locuiește aici, dar așa șuvoaie nu a mai văzut\n\nÎn dimineața zilei de joi și curtea lui Valeriu Cuciuc era încă plină cu nămol.\n\nDupă ce a carat câteva tone din ogradă bărbatul spune că mai are de muncă câteva zile pentru a-și curăți gospodăria.\n\nApa a distrus recoltele, a intrat în casele oamenilor ,a acoperit aproape toate grădinile din acest sector.\n\nÎn unele gospodării apa a intrat pînă la brîu în casă. Oamenii din sat spun că niciodată nu li s-a mai întâmplat un asemenea dezastru.\n\nGospodarii dau vina nu doar pe natură ci și pe autorități care nu întreprind nimic pentru a curăți canalele ce trec prin preajmă.\n\nPagube au fost înregistrate și în sectorul Valul lui Traian și Gara feroviară.",
  "metadata": {
    "original_file": "StudioL_0253.html"
  }
}