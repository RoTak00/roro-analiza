{
  "title": "[:ro]VIDEO/ La Căușeni și Ștefan Vodă alegerile pot fi deja declarate valabile. Aici s-a constatat deja o prezență de peste 25% din numărul de votanți incluși în listele electorale[:]",
  "content": "La Căușeni și Ștefan Vodă alegerile pot fi deja declarate valabile. Comisia Electorală Centrală anunță că în 820 de localități din țară s-a constatat deja o prezență de peste 25% din numărul de votanți incluși în listele electorale.\n\nAstfel, în aceste localități alegerile pot fi declarate valabile. Declarația a fost făcută de președinta Comisiei Electorale Centrale, în cadrul unui briefing de presă. Totodată către orele 15.30 în raionul Căușeni votaseră aproximativ 32 % din numărul total de alegători așteptați la urne. Adică 22637 alegători.\n\nDintre aceștia 12195 adică 53,87% sunt femei, iar 10 442 ceea ce constituie 46,13% erau bărbați. În raionul Ștefan Vodă către orele 15.30 votaseră 32,82% adică 18190 de alegători. Femei 53.66% ( 9852), iar bărbați 46.34% ( 8509)\n\nVă reamintim că pe parcursul zilei de 5 noiembrie în raionul Căușeni sunt așteptați la urnele de vot 70 766 de alegători, iar în Ștefan Vodă 55 488 de alegători.",
  "metadata": {
    "original_file": "StudioL_0158.html"
  }
}