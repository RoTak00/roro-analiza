{
  "title": "[:ro]De astăzi, cetățenii se pot înregistra pentru a beneficia de compensații în sezonul de încălzire[:]",
  "content": "Începând cu ziua de astăzi este deschisă înregistrarea cetăţenilor pe platforma compensatii.gov.md, pentru a beneficia de compensaţii la energie în sezonul rece.\n\nProgramul de compensații la energie „Ajutor la contor” va cuprinde anul acesta două tipuri de compensații: compensație în factură la gaze naturale, energie termică și energie electrică și o compensație sub formă de plată monetară lunară în valoare de 800 de lei.\n\nDe asemenea, vor exista șapte categorii de vulnerabilitate energetică, iar ajutorul pentru perioada rece a anului va fi majorat și integrat în programul de compensații, sub formă de plată monetară.\n\nCetățenii se pot înregistra de pe 1 noiembrie până pe 25 noiembrie inclusiv. Asistenții sociali și bibliotecarii vor oferi suport la înregistrare persoanelor care nu dispun de mijloace tehnice sau nu au competențe digitale pentru a depune cererea online.",
  "metadata": {
    "original_file": "StudioL_0163.html"
  }
}