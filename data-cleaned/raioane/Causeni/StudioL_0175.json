{
  "title": "[:ro]Mai multe loturi de ouă de găină, retrase de pe rafturile magazinelor.[:]",
  "content": "Agenția Națională pentru Siguranța Alimentelor (ANSA) a emis o informare cu privire la retragerea ouălor destinate consumului uman de la operatorul din domeniul alimentar SRL „REDIAGRO” din satul Târnova, raionul Dondușeni. Motivul acestei acțiuni este detectarea prezenței Salmonella (S. Enteritidis) în fecalele găinilor ouătoare ale acestui producător.\n\nSRL „REDIAGRO”, în conformitate cu prevederile Legii nr. 306/2018 privind siguranța alimentelor, a declanșat procedura de rechemare a tuturor loturilor de ouă destinate consumului uman, cu date de durabilitate minimă (DDM) cuprinse între 09.10.2023 și 05.11.2023.\n\nSRL „REDIAGRO”, în conformitate cu prevederile Legii nr. 306/2018 privind siguranța alimentelor, a declanșat procedura de rechemare a tuturor loturilor de ouă destinate consumului uman, cu date de durabilitate minimă (DDM) cuprinse între 09.10.2023 și 05.11.2023.\n\nToți cei care au achiziționat ouă din aceste loturi sunt sfătuiți să nu le consume și să le returneze la unitățile de comerț de la care le-au achiziționat. Acest demers este în conformitate cu legislația în vigoare și vizează protecția sănătății umane.\n\nOperatorii din domeniul alimentar care nu iau măsuri de retragere a produselor neconforme de pe piață riscă consecințe juridice. ANSA reamintește cetățenilor că, în cazul depistării de produse neconforme sau încălcări ale legilor privind protecția consumatorilor, pot depune o petiție la subdiviziunile teritoriale ale ANSA sau să contacteze următoarele numere de telefon:",
  "metadata": {
    "original_file": "StudioL_0175.html"
  }
}