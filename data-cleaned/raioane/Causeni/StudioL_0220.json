{
  "title": "[:ro]VIDEO/ Accident rutier cu implicarea a trei autoturisme la Căușeni[:]",
  "content": "Accident rutier cu implicarea a trei autoturisme la intrare în orașul Căușeni. S-a întâmplat la data de 10 august curent la intersecția străzilor Tighina cu Gagarin. În urma impactului autoturismele au fost avariate, iar șoferii au tras o sperietură zdravănă. Din fericire nici o persoană nu a avut nevoie de îngrijiri medicale. La fața locului au intervenit mai multe echipaje de poliție care cercetează cazul.\n\nPotrivit poliției o șoferiță de 20 de ani care se afla la volanul unui Renault Megane, a vrut să vireze la stînga de pe șos. Tighina pe strada Iu. Gagarin fără a ceda trecerea regulamentară a unui vehiculul de model Toyota Avensis, care se deplasa pe drum cu prioritate în direcția r. Ștefan Vodă și l-a tamponat.\n\nÎn rezultatul producerii accidentului rutier, vehiculul Renault Megane a fost proiectat în alt autovehicul de model Audi A4, care era condus de o persoană de gen feminin și se afla la marginea intersecției, cedând trecerea vehiculelor ce se deplasau pe drum cu prioritate.\n\nToate persoanele aflate la volanele mijloacelor de transport, testate cu drager alcootest, au avut un rezultat de 0,00 mg /l concentrație a vaporilor de alcool in aerul expirat. Nici o persoană nu a avut necesitate de a fi examinate medical, declarînd că nu au primit vătămări și leziuni corporale.",
  "metadata": {
    "original_file": "StudioL_0220.html"
  }
}