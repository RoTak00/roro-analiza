{
  "title": "[:ro]VIDEO/ La Căușeni au fost comemorați 31 de ani de la cele mai aprige lupte de la Tighina[:]",
  "content": "Eroii care au luptat pentru independența Republicii Moldova și au murit în războiul de la Nistru au fost comemorați astăzi, la împlinirea a 31 de ani de la începutul bătăliei de la Tighina, cea mai tragică etapă a acestui conflict armat. La evenimentul care a avut loc în fața Inspectoratului de Poliție Căușeni, au participat mai mulți veterani, polițiști, precum și angajați ai administrației publice locale.\n\nLa 19 iunie s-au împlinit 31 de ani de la luptele sangeroase date in Tighina, in urma carora Moldova a pierdut Benderul .\n\nÎn premieră pentru raionul Căușeni, mitingul de comemorare di acest an a avut loc în fața Inspectoratului de Poliție.\n\nCinci polițiști din raionul Căușeni și-au pierdut viața în luptele aprige de pe Nistru.\n\nÎn total 56 de căușeneni nu au mai revenit acasă din lupta pentru idependență și integritate.\n\nPreședintele Comisariatului militar din Căușeni spune că acum 31 de ani, căușenenii au stat de strajă pentru integritate.\n\nDeşi au trecut mai bine de trei decenii de la conflictul armat de pe Nistru, voluntarii de război spun că nu vor uita niciodată sentimentele de groază prin care au trecut.\n\nIn dreapta Nistrului batalia este considerata cea mai dureroasa etapa a razboiului. Voluntarii spun că nimic nu ia oprit atunci, pentru a-şi apăra independeţa ţării.\n\nPotrivit calculelor Uniunii Voluntarilor, în conflictul armat de pe Nistru au participat aproximativ 12 700 de voluntari.\n\nDin raionul Căușeni au participat 3800 de voluntary, 56 dintre aceștia au rămas pe cîmpul de luptă.\n\nLupta a fost pierdută de autoritățile de la Chișinău, iar orașul Tighina, situat pe malul drept al Nistrului, a rămas sub controlul administrației separatiste din estul Republicii Moldova.",
  "metadata": {
    "original_file": "StudioL_0238.html"
  }
}