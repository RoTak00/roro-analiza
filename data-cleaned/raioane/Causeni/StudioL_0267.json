{
  "title": "[:ro]VIDEO/ La Căușeni Paștele Blajinilor se marchează 2 zile la rând[:]",
  "content": "Ca în fiecare an, de Paştele Blajinilor, sute de credincioşi au mers la cimitire, pentru a-i pomeni pe cei morţi. Duminică şi luni, căuşenenii și-au dat întâlnire la locurile de veci ale persoanelor dragi. Cu mâncare, băutură, dar şi daruri oamenii spun că Paștele trebuie marcat și prin amintirea celor răposați. Ca de fiecare dată zonele din preajma cimitirelor orășenești s-au transformat în adevărate parcări, în care era complicat să găsești vre-un loc. Tradițional, sărbătoarea Blajinilor este marcată în zilele de duminică și luni a săptămâii imediat următoare după Paște.\n\nLa data de 23 aprilie căușenenii au umplut cimitirele. Marcată două zile la rând sărbătoarea creștină Paștele Blajinilor adună an de an enoriașii în cimitire.\n\nEste ziua de comemorare a răposaților spun căușenenii care au adus în locurile de veci ale celor dragi de toate.\n\nCu bucate traționale și ulcioare de vin, orășenii s-au adunat la mormintele răposaților.\n\nPentru fiecare mort, s-au pregatit stergare, colaci, dulciuri si vesela ce au fost date de pomana.\n\nPomenile au fost împărțite doar după ce preotul a tămâiat și stropit cu agheasmă mormintele.\n\nMasinile au format cozi care s-au intins pe cîteva sute de metri.\n\nPastele blajinilor sau Paștele Mortilor este una din cele mai vechi sarbatori, blajinii fiind fiinte imaginare, despre care se credea ca pazesc localitățile.\n\nSe spune că în această zi are loc întâlnirea celor vii cu cei răposați.",
  "metadata": {
    "original_file": "StudioL_0267.html"
  }
}