{
  "title": "Campania de informare „Sănătatea femeilor contează” | Ecoul Nostru",
  "content": "Campania de informare „Sănătatea femeilor contează”, în scopul prevenirii cancerului de col uterin și promovării sănătății fizice și spirituale a femeilor din localitățile raionului Telenești a avut loc pe recent.\n\nPrezenți la eveniment, președintele raionului Telenești, Iurie Tulgara, și deputata în Parlamentul Republicii Moldova, Marcela Adam, au vorbit despre importanța lansării campaniei de promovare a politicilor de sănătate pentru femei, dar și de informare a populației, precum și despre conștientizarea și convingerea efectuării examenului citologic”.\n\nCampania de informare lansată de femeile deputate are drept scop organizarea întâlnirilor cu femeile din toate localitățile țării pentru a sublinia cât de vitală este conștientizarea acestei boli, evidențiind importanța testării regulate pentru prevenirea și depistarea timpurie a cancerului de col uterin.\n\nLa eveniment au participat specialiștii din asistența medicală primară, funcționare publice și managerii instituțiilor de învățământ din localitățile raionului Telenești.\n\nConform datelor statistice, cancerul de col uterin rămâne să fie o problemă de sănătate publică majoră în Republica Moldova. Anual din cauza acestei maladii mor în jur de 160 de femei. Cele mai multe femei afectate sunt tinere cu vârsta de 35-45 de ani.",
  "metadata": {
    "original_file": "Ecoul_Nostru_0453.html"
  }
}