{
  "title": "O întâlnire de suflet cu scriitoarea Ionela Hadârcă | Ecoul Nostru",
  "content": "Biblioteca Publică Raională Sângerei a organizat o întâlnire de suflet online cu scriitoarea pentru copiii Ionela Hadârcă, fiica poetului băștinaș Ion Hadârcă. Evenimentul de neuitat s-a înscris perfect în contextul Campaniei naționale de promovare a lecturii „Să citim împreună”, ediția a XIII-a, 2024, promovată de Biblioteca națională pentru Copii „Ion Creangă.”\n\nLa activitatea de promovare a lecturii au participat: elevii Liceului Teoretic „Dimitrie Cantemir”, cl.IV-a„B”, învățătoare Ina Pleșca, clasei a II-a „B” ,învățătoare Victoria Tcaci, cl.I „B”, învățătoare Galina Găleanu de la L.T„Ion Creangă” și Zinaida Petrov, directoarea Bibliotecii publice Rădoaia, elevii clasei a II-a de la Gimnaziul „Valeriu Matei”, cititorii Bibliotecii publice Dumbrăvița, Nadejda Munteanu, utilizatorii bibliotecilor publice orășenești Sângerei:Aliona Cibotaru, BP Pepeni Angela Jigău, BP Bălășești Tatiana Botnarenco, BP Sloveanca Ludmila Bucur, BP Coșcodeni Zinaida Gîrbu. În cadrul întâlnirii a fost promovată cartea autoarei Ionela Hadârcă „Anunțuri hazlii pentru adulți și copii. Elevii au recitat poeziile preferate, au pus autoarei numeroase întrebări, au manifestat mare drag și interes față de creațiile sale pentru ei. Prezent la evenimentul de promovare a cărții respective și a Companiei naționale de promovare a Lecturii „Să citim împreună o carte „Valeriu Rusu, șeful Secției Cultură a remarcat interesul pentru lectură a cititorilor bibliotecilor noastre, interesul lor pentru poezia pentru copii și a exprimat recunoștință participanților pentru implicare activă în această activitate frumoasă, despre cuvântul și sufletul de copil frumos.",
  "metadata": {
    "original_file": "Ecoul_Nostru_0599.html"
  }
}