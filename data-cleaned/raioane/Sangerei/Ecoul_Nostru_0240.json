{
  "title": "Un bărbat, blocat în nămolul unui iaz de la Telenești. Autoritățile trag un semnal de alarmă | Ecoul Nostru",
  "content": "La un pas de tragedie. Un bărbat a rămas blocat până la brâu în nămolul unui iaz, la aproximativ 50 de metri de mal. Din fericire, Totul s-a întâmplat în după-amiaza zilei de 3 decembrie 2024, în satul Ghiliceni, raionul Telenești.\n\nApelul de urgență a fost înregistrat la ora 13:21, iar două echipe de pompieri și salvatori au fost trimise imediat la fața locului. Cu ajutorul echipamentului special, aceștia l-au scos pe bărbat din nămol și l-au adus în siguranță pe mal.\n\nDupă ce i s-a acordat primul ajutor de către medicii de pe ambulanță, s-a stabilit că acesta nu necesită spitalizare, fiind în afara oricărui pericol.\n\nAutoritățile avertizează că în această perioadă, din cauza temperaturilor fluctuante, există riscul de formare a gheții pe lacuri și râuri. Astfel, oamenii sunt sfătuiți să evite să meargă pe apă sau să facă pescuit pe gheață. În caz de urgență, se recomandă apelarea serviciului 112.\n\nDe la începutul anului 2024, pompierii au salvat 347 de persoane de la înec, dintre care 78 au fost copii.",
  "metadata": {
    "original_file": "Ecoul_Nostru_0240.html"
  }
}