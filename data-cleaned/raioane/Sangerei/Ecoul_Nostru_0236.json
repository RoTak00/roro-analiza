{
  "title": "„Compensațiile vor fi mai mari dacă va crește prețul la energia termică”; Precizări de la Minister | Ecoul Nostru",
  "content": "Mai mulți cetățeni au rămas nedumeriți referitor la compensația primită pentru energie pentru luna noiembrie 2024. În acest context, ministerul Muncii și Protecției Sociale vine să-și reitereze „angajamentul său față de gospodăriile care primesc compensații” și precizează că acestea nu vor achita post compensație mai mult, comparativ cu anul trecut.\n\nMajoritatea celor care beneficiază de compensații de compensații va continua să fie asigurată, iar prețul final pentru gaze naturale al beneficiarilor de compensații nu va fi mai mare în acest an.\n\n„Compensația pentru luna decembrie pentru consumatorii de gaze naturale va crește, deoarece și tariful a crescut. Compensațiile pentru noiembrie vor asigura un tarif post compensație nu mai mare comparativ cu cel din anul trecut”, se arată în comunicatul venit de la Ministerul Muncii și Protecției Sociale.\n\nO gospodărie, care se încălzește pe energie termică nu va achita post compensație pentru factură mai mult în acest an, comparativ cu sezonul rece precedent. Compensațiile din luna noiembrie, pentru consumatorii de energie termică, au fost calculate pornind de la tariful din luna noiembrie – cel de 1824 lei/ Gcal.\n\n„În cazul în care va exista o creștere de tarif pentru energia termică în lunile următoare vom asigura ca și compensațiile primite de gospodăriile la care sursa principală de încălzire este energia termică – să primească compensații mai mari”, se mai precizează în comunicat.\n\nGuvernul asigură cetățenii că va amortiza orice creștere de tarife la energie, astfel încât gospodăriile să nu achite post compensație mai mult decât au achitat în sezonul rece precedent.\n\n„Guvernul este alături de cetățeni și în acest an, și vom trece și această iarnă cu bine. Vă mulțumesc încă o dată pentru răbdare și înțelegere! Depunem toate eforturile pentru a recepționa și soluționa toate solicitările voastre în timp util”, a menționat Alexei Buzu, Ministrul Muncii și Protecției Sociale.",
  "metadata": {
    "original_file": "Ecoul_Nostru_0236.html"
  }
}