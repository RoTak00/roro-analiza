{
  "title": "Septembrie nici o zi fără lectură | Ecoul Nostru",
  "content": "În fiecare an pe parcursul lunii septembrie se desfășoară Campania Națională „Septembrie nici o zi fără lectură”, organizată de către Biblioteca Națională a Republicii Moldova, Programul Național Lectura Central.\n\nÎn acest an, activitățile organizate în biblioteci sunt orientate spre promovarea și cunoașterea valorilor europene prin lectură.\n\nÎn toate bibliotecile publice din raionul Sângerei sunt organizate expoziții de documente „Europa pentru tine”,„Valorile europene”, „Demnitatea umană – valoare europeană”, „Promovarea valorilor europene prin lectură”, „Autori europeni contemporani în colecția bibliotecii”: Biblioteca Publică Dumbrăvița, Biblioteca Publică Raională Sângerei, Biblioteca Orășenească Sângerei, BP Pepeni, BP Răzălăi, BP Bălășești, BP Sloveanca, BP Țiplești, BP Rădoaia, BP Mândreștii Noi, BP Bursuceni, BP Iezărenii Vechi, BP Chișcăreni, BP Coșcodeni, BP Cubolta, activități de informare privind valorile europene, servicii de dezvoltare a competențelor digitale în vederea promovării cărții și lecturii.\n\nDe asemenea, utilizatorii bibliotecilor vor avea posibilitate să participe la concursurile naționale susținute de Ministerul Culturii al Republicii Moldova în cadrul proiectelor culturale. Conform Regulamentului de organizare și desfășurare a concursurilor naționale în cadrul Programului Național Lectura Central sunt anunțate următoarele concursuri:\n\nConcursul „ Cel mai activ cititor”; „Cel mai original proiect de promovare a cărții și lecturii, inclusiv cu ajutorul tehnologiilor”; „Cel mai reușit serviciu privind implicarea bibliotecii în promovarea Obiectivelor de Dezvoltare Durabilă”; „Lumina din jurul cărții: cel mai original club de lectură”; „Cel mai original program / proiect de promovare a lecturii în familie ”.",
  "metadata": {
    "original_file": "Ecoul_Nostru_0577.html"
  }
}