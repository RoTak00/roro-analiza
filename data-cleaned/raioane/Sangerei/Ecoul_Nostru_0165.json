{
  "title": "Vizita FISM la Sângerei | Ecoul Nostru",
  "content": "La 14 martie curent, Consiliul raional l-a avut ca oaspete în raion pe Mircea EȘANU, directorul executiv al Fondului de Investiții Sociale în Moldova (FISM). În discuții s-a implicat atât conducerea raionului, cât și manageri ai instituțiilor de învățământ, primari ai localităților ce beneficiază de proiecte susținute de FISM.\n\nMircea EȘANU a dorit să cunoască despre cum decurg proiectele în derulare din raza raionului Sângerei, dar și să analizeze oportunitățile stringente, finanțările posibile și prioritatea fiecăreia. Edilii comunelor nu au ezitat să vorbească despre lucrul ce se efectuează și corelarea cu inginerii fondului.\n\nOleg ROTARU, primarul comunei Pepeni, a accentuat că proiectul de 1 mil. 128 mii lei pentru încălzirea liceului este în derulare, iar la moment se instalează caloriferele. Totuși cea mai mare problemă a satului este lipsa încă a unei grădinițe spațioase, unde să poată veni toți copiii, întrucât 128 de micuți, de la 3 la 5 ani nu frecventează. Iată de ce ar fi perfectă amenajarea unei instituții care să poate include tot ciclul preșcolar, ba chiar și o mini-creșă, întrucât parvin cereri de la mulți părinți angajați în câmpul muncii ce ar dori să-și lase copiii pe parcursul zilei.\n\nAlexandru SÎRBU, primar de Cubolta, s-a interesat despre posibilitatea unui proiect în privința grădiniței din localitate, care este frecventată de 93 de copii. Din păcate, fosta Casă de deservire socială le servește acum ca instituție preșcolară, unde nu este spațiu interior suficient nici pentru mobilierul necesar, nici pentru tehnică, nici teren de joacă. Pentru cei 93 de copii sunt doar…\n\ncontinuarea o veți citi în numărul 12 al ziarului din săptămâna aceasta",
  "metadata": {
    "original_file": "Ecoul_Nostru_0165.html"
  }
}