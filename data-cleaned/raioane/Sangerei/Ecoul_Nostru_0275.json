{
  "title": "ÎN ATENŢIA FAMILIILOR CU COPII CNAS îndeamnă părinții să ridice banii de la Î.S. „Poșta Moldovei” | Ecoul Nostru",
  "content": "CNAS îndeamnă tăticii și mămicile care au ridicat certificatul de naștere al copilului să perfecteze un card social la orice bancă comercială din țară pentru a beneficia într-un mod rapid, în orice colț al lumii d e:\n• indemnizație unică la nașterea copilului; indemnizație lunară pentru îngrijirea copilului până la 2 ani;\n• indemnizație lunară pentru creșterea copilului până la vârsta de 3 ani (conform opțiunilor);\n• indemnizație lunară de suport pentru creșterea până la 3 ani a copiilor gemeni sau mai mulți copii născuți dintr-o singură sarcină.\n\nBeneficiarii, care au ales să primească prestațiile sociale prin intermediul oficiilor poștale ale Î.S. „Poșta Moldovei” și nu au ridicat prestațiile sociale din diverse motive, sunt îndemnați să se adreseze la oficiile poștale din orice localitate, indiferent de domiciliul beneficiarului de prestații sociale, pentru primirea sumelor neîncasate.",
  "metadata": {
    "original_file": "Ecoul_Nostru_0275.html"
  }
}