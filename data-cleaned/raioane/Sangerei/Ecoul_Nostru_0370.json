{
  "title": "„Luceafărul”, o revistă pe placul tuturor | Ecoul Nostru",
  "content": "În primul an de activitate a liceului, din inițiativa cercului literar „Floarea albastră”, coordonat de Ecaterina Atanasov, profesoară de limba și literatura română, a fost editat ziarul „Cuvântul”, care avea ca motto un aforism eminescian : „Educația intră când sufletul e tânăr, când inima-i ca ceara și o putem modela.” Timp de șapte ani de zile pe paginile acestei publicații au fost inserte sute de articole interesante din viața instituției, scrise cu multă măiestrie de profesori, elevi și absolvenți.\n\nDin anul 2019 revista se editează cu denumirea de „Luceafărul”, sub egida Zinaidei Orfin, profesoară de limba engleză. În prezent, este coordonată de grup de elevi ai claselor X – XII-a, profesoară-redactoră Elena Andriuță, profesoară- coordonatoare, corectoare Rodica Jelihovschi. De procesarea grafică computerizată sunt responsabile Alina Taneva și Andreea Chetrari, din clasa XI „A” și Luminița Grecu, clasa a X-a „B”. Revista își are ca obiectiv de bază elucidarea și promovarea preocupărilor elevilor și motivarea lor de a se implica în diverse activități curriculare și extra curs, care să contribuie la formarea competențelor de dezvoltare profesională.\n\nAdministrația liceului ne susține cu material, spațiu și toate cele necesare, care țin de editarea revistei. Fiecare ediție este prezentă în sălile de clasă și discutată la ora de dirigenție. De asemenea, revista proaspăt editată este pusă la dispoziția cititorului în biblioteca liceului și postată pe rețelele de socializare prin intermediul paginii web a instituției. Am participat la mai multe concursuri raionale „Cel mai creativ ziar” și am ocupat primele locuri, acesta fiind un imbold și mai mare pentru elevi de a se implica în activități educaționale cât mai creative și de a edita noi publicații.",
  "metadata": {
    "original_file": "Ecoul_Nostru_0370.html"
  }
}