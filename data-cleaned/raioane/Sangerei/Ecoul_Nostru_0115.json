{
  "title": "Unii consumatori vor achita tarife diferențiate la energia electrică | Ecoul Nostru",
  "content": "Astfel, consumatorii vizați vor plăti jumătate din prețul obișnuit pentru un kW/h între orele 00.00 și 06.00, prețul standard pentru consumul în perioada 11.00 – 16.00 și un preț majorat cu coeficientul 1,2 între orele 16.00 – 24.00, relateazp Moldpres .\n\nProiectul în cadrul căruia vor fi aplicate tarifele diferențiate presupune instalarea contoarelor inteligente pentru un anumit tip de consumatori de energie electrică, acțiune ce face parte din planul național de digitalizare a sectorului energiei. Consumatorii finali vor fi selectați de distribuitorii de energie în baza unui eşantion format după principii demografice şi geografice.\n\n„După o perioadă de testare, tarifele diferențiate vor putea fi extinse la nivelul întregii țări. Lucrăm în continuare la adaptarea cadrului normativ în acest sens și setarea infrastructurii necesare”, a explicat Victor Parlicov.\n\nMinistrul a menționat că pentru început, schema viitoarelor tarife va fi aplicată doar participanților la proiectul pilot, iar scopul este de a observa comportamentul lor, obișnuințele de consum, dacă tariful de noapte va ajuta la reducerea vârfurilor de consum și pentru a stabiliza sistemul electroenergetic. „În deosebi în lunile de iarnă există necesități stringente de a reduce aceste vârfuri de consum de energie”, a spus Parlicov.\n\nContoarele inteligente vor măsura consumul la intervale scurte și vor transmite datele automat, securizat și fără greșeli către distribuitorul de energie, fără a fi nevoie ca angajații companiilor furnizoare să citească fizic contoarele.\n\nAstfel, consumatorii vor putea utiliza aparatele electrocasnice în orele când energia este mai ieftină. Electrocasnicele inteligente vor putea „citi” automat din contor tarifele și vor decide care este cel mai convenabil moment să pornească.",
  "metadata": {
    "original_file": "Ecoul_Nostru_0115.html"
  }
}