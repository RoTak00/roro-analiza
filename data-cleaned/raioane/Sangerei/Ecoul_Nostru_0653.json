{
  "title": "S-a finalizat Campania raională de lectură | Ecoul Nostru",
  "content": "Secția Cultură, Tineret și Sport,BPR,,Vasile Alecsandri” cu suportul financiar al Consiliului Raional Telenești, au organizat duminică evenimentul de totalizare a Campaniei raionale de lectură ,,Tot raionul citește aceeași carte” în cadrul căreia a fost propusă spre lectură cartea de poezie ,,Din camerele inimii” de Lilia Plinschi la care au participat cele 40 biblioteci publice din rețea.\n\nLa eveniment au fost prezenți Pavel Casian, șeful Secție Cultură, Tineret și Sport, Lilia Plinschi, protagonista Campaniei Raionale de Lectură, împreună cu discipolii dumneaei, elevii clasei a IV-a de la Gimnaziul Inești dar și bibliotecarii din rețea. Autoarea cărții susținută de elevi a prezentat un mini spectacol în baza cărților editate de dumneaei, iar Ionela Boghiu, cea mai mică admiratoare a autoarei volumului ,,Din camerele inimii” recitat poezia ,,Patrie se scrie cu P mare!”.\n\nOrganizatorii acțiunii au înmânat diplome și cărți din partea Consiliului Raional. celor mai activi bibliotecari și utilizatori. La finalul evenimentului bibliotecarii Alexandru Chelea, Elena Druță și Luminița Ciumac și-au încântat colegii cu frumoase colinzi.",
  "metadata": {
    "original_file": "Ecoul_Nostru_0653.html"
  }
}