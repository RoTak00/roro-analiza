{
  "title": "Femeia, Izvorul vieții | Ecoul Nostru",
  "content": "Cu ocazia zilei de 8 martie Biblioteca Publică Raională „Vasile Alecsandri” a întrunit la un eveniment sublim cu ocazia sărbătorii de suflet cu genericul „Femeia, izvorul vieții” mai multe reprezentante din centrul raional unde s-a vorbit despre rolul femeii în societate, s-au depănat amintiri și unde s-au interpretat melodii de către interpreții locali.\n\nEvenimentul a fost deschis de către Pavel Casian, șef Secție Cultură, Tineret și Sport care a venit către public cu un mesaj de felicitare.\n\n,,Primăvara este un anotimp plin de magie si culori. Așa a fost și atmosfera în cadrul întâlnirii noastre unde femeile au trăit clipe deosebite”, a spus pentru EN Aurelia Dobjanschi, directoare adjunctă a instituției, organizatoarea evenimentului.\n\nInvitații sărbătorii au fost interpretul Andrian Livițchi, angajat al Centrului de creație pentru copii și tineret din Telenești care împreună cu discipolii săi Andreea Cernica și Luminița Ciumac, au încântat sufletele publicului prin poezii ,cântece despre Femeie, Mamă,Primăvară, totodată elevele clasei a III-a „C” de la Gimnaziul ,,Mihai Eminescu” conduse de dirigintă Eleonora Gheorghian au prezentat un spectacol literar artistic dedicat sărbătorii.\n\n,,Cândva, în tinerețea noastră am lucrat la Tipografie care era megieșă cu biblioteca dar atunci nu se făceau atâtea sărbători de suflet ca acum. Apoi iată, zilele trecute, după ce am avut o întâlnire cu colectivul nostru după atâția ani am fost bucuroase să ne întâlnim cam în aceiași componență la invitația Taisiei Tulgara, colega noastră de cândva care este acum angajata bibliotecii și unde am trăit clipe frumoase la sărbătoarea organizată aici”, ne spune Iulia Solonari, pensionară, locuitoare din Telenești.",
  "metadata": {
    "original_file": "Ecoul_Nostru_0615.html"
  }
}