{
  "title": "Moldovenii care dețin cetățenie română se pot vaccina peste Prut. Pașii care trebuie urmați pentru programare | Ecoul Nostru",
  "content": "Vaccinarea împotriva COVID-19 în România a ajuns la a treia etapă, iar moldovenii care dețin cetățenie română pot să se programeze pentru a beneficia de vaccin. Programarea se poate realiza pe platforma vaccinare-covid.gov.ro. Pentru înscrierea pe platforma online specializată este nevoie de o carte de identitate românească, dar și un număr de telefon mobil, valabil în România. \n\n Autoritățile din România explică în detalii pașii care trebuie urmați pentru programare. Astfel, autentificarea aparținătorilor în platformă se realizează prin crearea, în prealabil, a unui cont și introducerea informațiilor pentru autentificare – adresa de e-mail și parola. \n\n După autentificare, utilizatorul își configurează profilul: \n\n – prin introducerea corectă a datelor proprii de identitate; \n\n – citește și se acceptă politica de utilizare. \n\n Fiecare cont are asociat un număr de telefon, care se verifică prin introducerea codului format din șase cifre, primit prin SMS.",
  "metadata": {
    "original_file": "Ecoul_Nostru_0512.html"
  }
}