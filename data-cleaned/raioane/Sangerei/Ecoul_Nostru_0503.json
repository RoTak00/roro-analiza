{
  "title": "Schimbă-ți obiceiul – redu sarea! în săptămâna de conștientizare a reducerii consumului de sare | Ecoul Nostru",
  "content": "Săptămâna globală de conștientizare a reducerii consumului de sare se desfășoară în acest an în perioada 14 – 20 martie și este marcată prin acțiuni de informare și în țara noastră. Aceasta are genericul „Schimbă-ți obiceiul – redu sarea!”.\n\nConsumul unei cantități prea mari de sare constituie un factor ce favorizează creșterea tensiunii arteriale, care la rândul său conduce la apariția și dezvoltarea bolilor cardiovasculare (BCV), precum infarctul miocardic, ictusul cerebral etc. Reducerea consumului excesiv de sare, și prin urmare, a hipertensiunii poate să contribuie la diminuarea ratei de deces, cauzate de BCV. În anul 2020, aceasta a constituit 56,5%, plasându-se pe primul loc din totalul deceselor cauzate de bolile netransmisibile. \n\n Potrivit Studiului privind consumul alimentar de sare (anul 2018), în Republica Moldova consumăm de 2 ori mai multă sare, decât cantitatea maximă recomandată de Organizația Mondială a Sănătății (OMS) – 5 g de sare pe zi. Un adult consumă 10,8 grame de sare pe zi. Cel mai înalt nivel de consum al sării este în rândul bărbaților -11,5 g pe zi, comparativ cu cel al femeilor – 10,3 g pe zi. Mai multă sare se consumată în mediul rural – 11,3 g/zi, față de urban – 10 g/zi. \n\n Iată ce poți face pentru ca să îți schimbi obiceiul de a consuma prea multă sare și astfel să-ți îmbunătățești starea de sănătate:\n• Schimbă-ți obiceiul de a adăuga sare înainte de a gusta bucatele.",
  "metadata": {
    "original_file": "Ecoul_Nostru_0503.html"
  }
}