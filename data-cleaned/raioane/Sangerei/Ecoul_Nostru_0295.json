{
  "title": "Referendumul și alegerile prezidențiale, la un apel distanță | Ecoul Nostru",
  "content": "În contextul organizării referendumului constituțional și alegerilor prezidențiale programate pentru 20 octombrie 2024, cetățenii cu drept de vot din Republica Moldova pot obține informații și asistență, apel lansat de Comisia Electorală Centrală. Numărul unic pentru acest serviciu este (+373) 22 880101.\n\nCentrul este activ de la 3 septembrie până la 22 octombrie 2024. Dacă va fi necesar un al doilea tur de scrutin, acesta va funcționa până pe 5 noiembrie 2024. Operatorii vor oferi suport atât responsabililor de gestionarea listelor electorale la nivelul autorităților publice locale, cât și membrilor organelor electorale inferioare, pentru a asigura aplicarea corectă și uniformă a procedurilor electorale.\n\nAlegătorii vor putea primi, de asemenea, informații detaliate despre procedura de vot, documentele necesare pentru votare, modul de arondare la secțiile de votare, declararea locului de ședere și obținerea certificatului cu drept de vot.\n\nEste important de menționat că Centrul de Apel nu va accepta contestații. Serviciul va fi disponibil de luni până vineri, între orele 8:00 și 17:00. În preajma zilelor de vot, 19-21 octombrie și, în cazul unui al doilea tur, 2-4 noiembrie, programul va fi extins la 24 de ore pe zi. Apelurile pot fi efectuate la tarif ordinar, din orice localitate a țării, fie de pe telefon fix, fie mobil.",
  "metadata": {
    "original_file": "Ecoul_Nostru_0295.html"
  }
}