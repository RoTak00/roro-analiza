{
  "title": "Încă un caz de pestă porcină africană a fost depistat | Ecoul Nostru",
  "content": "În satul Grigorăuca, raionul Sângerei a fost depistat un caz de pestă porcină africană la un porc domestic. Anunțul a fost făcut de primarul comunei, Anatolie HAJEVSCI .\n\nÎn extravilanul comunei Grigorăuca a fost depistat săptămâna trecută un caz de pestă porcină africană. Prezența virusului a fost confirmată de Centrul Republican de Diagnostic Veterinar, prin testele de laborator, iar Comisia pentru Situații Excepționale Sângerei a aprobat un Plan de măsuri pentru combaterea și eradicarea acestui focar.\n\nAla FLOREA , șefă adjunct a Subdiviziunii Teritoriale Bălți,/ Sângerei/ Glodeni/ Fălești , oficiul Sângerei a Agenției Naționale pentru Siguranța Alimentelor (ANSA): „solicităm proprietarilor de porcine să informeze urgent subdiviziunile teritoriale, medicii veterinari sau autoritățile publice locale, n cazul îmbolnăvirii și pierii animalelor sau depistării cadavrelor. La fel, solicităm proprietarilor de porci să nu utilizeze în hrana acestora cereale proaspăt recoltate. Acestea ar putea fi potențial contaminate de către mistreți cu virusul PPA. Evitați î hrana animalelor a resturilor culinare și respectați cerințele minime de biosecuritate.”",
  "metadata": {
    "original_file": "Ecoul_Nostru_0321.html"
  }
}