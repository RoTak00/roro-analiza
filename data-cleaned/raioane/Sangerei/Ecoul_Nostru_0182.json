{
  "title": "A fost aprobat bugetul raional pentru anul 2016 | Ecoul Nostru",
  "content": "La finele anului, în data de 24 decembrie, consilierii raionali s-au întrunit în ultima şedinţă din an, una extraordinară unde au dezbătut şi au aprobat Bugetul raional pentru anul 2016 în lectura a II-a. Şedinţa a fost deliberativă, condusă de preşedintele Mariana Romanadze. \n\n Proiectul bugetului raional pentru anul 2016 în lectura a II a fost susţinut în faţa consilierilor de Octavian Banaru, şeful Direcţiei Finanţe. Potrivit acestuia, specificul bugetului raional pentru 2016 este direcţionarea surselor financiare pentru continuarea proiectelor începute în anii trecuţi şi nefinalizate şi pentru repararea consecinţelor porovocate de acestea. În acest sens el s-a referit la proiectul „Dezvoltarea sectorului agricol prin crearea unei reţele agricole transfrontaliere. „Pentru organizarea pazei obiectului încă în construcţie, prevăzut prin acest proiect, a fost solicitat un suport financiar de 121 de mii de lei. Pentru acoperirea acestei necesităţi s-a cerut consimţământul consilierilor de a micşora sumele altor bugete prevăzute pentru domeniul culturii, pentru Școala Sportivă, organizarea manifestărilor pentru domeniul tineret…",
  "metadata": {
    "original_file": "Ecoul_Nostru_0182.html"
  }
}