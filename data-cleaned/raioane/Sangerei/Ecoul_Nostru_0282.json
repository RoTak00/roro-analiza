{
  "title": "IGSU vine cu recomandări pentru siguranța cetățenilor, după cutremurul de acum două zile: „Să evităm panica” | Ecoul Nostru",
  "content": "În urma cutremurului de acum două zile din zona seismică Vrancea, care a fost resimțit și în Republica Moldova, responsabilii de la Inspectoratul General pentru Situații de Urgență (IGSU) au venit cu mai multe recomandări către cetățeni. IGSU transmite că, în cazul seismelor, oamenii trebuie să-și mențină calmul și să respecte măsurile esențiale de siguranță .\n\n„În cazul în care ne-am pomenit că suntem prinși de un cutremur ar fi bine în primul rând să evităm panica, este cel mai important lucru. Al doilea moment dacă ne aflăm în apartamente în locuință, ar fi bine să închidem gazul, electricitatea. După care să ne poziționăm sub o grindă sau sub o masă, sau subt un colț și să ne astupăm fața și capul cu mâinile” , a menționat Liliana Pușcașu, obitera de presă a IGSU.\n\nDupă ce mișcarea telurică pare că s-a încheiat, cetățenii nu trebuie să părăsească în grabă clădirea. Ieșirea dintr-un imobil în timpul seismelor poate fi foarte periculoasă. Este important ca oamenii să aștepte până când cutremurul se oprește, apoi să verifice starea scărilor și a căilor de evacuare înainte de a încerca să iasă.\n\n„Dacă cutremurul ne surprinde într-un autovehicul, ar fi bine să oprim din start autovehiculul într-un loc sigur. Să poziționăm acest autovehicul în spațiu deschis, să nu fie în preajma clădirilor, în preajma instalațiilor. Dacă totuși ne-am pomenit sub dărâmături în urma unei replici de cutremur, ar fi bine după ce s-a finalizat cutremurul să nu strigăm să ne pierdem vocea, pentru că suntem panicați. Dar să lovim într-o țeavă metalică pentru a aștepta ajutorul” , a adăugat purtătoarea de cuvânt.",
  "metadata": {
    "original_file": "Ecoul_Nostru_0282.html"
  }
}