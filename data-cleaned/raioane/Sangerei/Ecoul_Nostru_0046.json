{
  "title": "Ion Bînzari din or. Sângerei | Ecoul Nostru",
  "content": "La cei 75 de ani pe care-i împlinești venim aproape, la tine și te redescoperim împlinit și viguros, iubitor de viață, de casa noastră, de tot din jurul ei și de potecile deschise pentru noi. Să venim, să te revedem, să trăim bucurii și amintiri împreună. Frumoși ani îți dorim să trăiești în continuare, cu ce îți dorești: cu liniște ori veselie, cu gânduri senine și revelații sufletești, cu muncă ușoară în grădină, cu împliniri de dor de copii sau de prieteni. Toate îți sunt în puteri și pe măsura inteligenței și cumsecădeniei tale și purtăm bucurie în suflet pentru tine, scump tătic și bunic. Să-ți aducă ziua de mâine noi bucurii, să te ocolească tristețile, regretele și de viață frumoasă să ai parte. Viața ta să aibă parte de ani frumoși, rodnici, prietenoși și amabili cu tine.",
  "metadata": {
    "original_file": "Ecoul_Nostru_0046.html"
  }
}