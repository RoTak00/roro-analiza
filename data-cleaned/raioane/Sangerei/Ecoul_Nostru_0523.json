{
  "title": "Săptămâna Europeană de prevenire a cancerului de col uterin în perioada 25 – 31 ianuarie 2021 | Ecoul Nostru",
  "content": "Cancerul de col uterin este una din cele mai frecvent diagnosticate forme de cancer în rândul femeilor. CCU reprezentă al 4-lea cel mai frecvent cancer la femei în lume, constituind 6,9% din toate cancerele întâlnite la femei (al 2-lea la femeile cu vârstă cuprinsă între 15-44 ani), și al 8-lea cel mai frecvent cancer la femei în Europa sau 3,3% dintre cancerele feminine. A constituit a 4-a (7,5%) cea mai frecventă cauză de deces cauzat de cancer în lume și a 10-a (3,0%) în Europa.\n\nÎn Republica Moldova, potrivit IMSP Institutul Oncologic , la evidență sunt 4182 paciente afectate de cancer al colului uterin, ceea ce constituie 227,1 la 100 mii populație feminină. Anual sunt înregistrate în jurul a 300 cazuri noi, respectiv 17,1 la 100 mii populație feminină. 47 la sută sunt cazuri depistate în stadiul precoce (stadiul I și II), pacientele urmând tratament specific. Vârsta cea mai afectată a femeilor, la care cancerul de col uterin este depistat cel mai des este de la 40-45 de ani și de la 50-60 de ani.",
  "metadata": {
    "original_file": "Ecoul_Nostru_0523.html"
  }
}