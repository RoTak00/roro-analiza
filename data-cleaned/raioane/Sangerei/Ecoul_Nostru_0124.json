{
  "title": "Tinerii implicați în transformarea digitală a agriculturii pot obține granturi de până la 1,5 mln de lei | Ecoul Nostru",
  "content": "Tinerii din Republica Moldova pot obține granturi de până la 1,5 mln de lei (75 mii de euro) pentru lansarea inițiativelor de transformare digitală a agriculturii cu valoare adăugată, a sectorului vitivinicol și a turismului. Granturile sunt oferite în cadrul Proiectului USAID Competitivitate și Reziliență Rurală în Moldova.\n\nSuportul financiar poate fi obținut prin parteneriate între instituțiile de învățământ și companiile private, prin integrarea tinerilor în activități digitale transformaționale în sectoarele țintă. Granturile pot fi solicitate de asociații industriale, incubatoare, asociații de membri, prestatori de servicii în domeniul afacerilor, instituții educaționale, asociații obștești și companii private.\n\nActivitățile finanțate prin granturi vor fi planificate pentru o perioadă de maximum 24 de luni.",
  "metadata": {
    "original_file": "Ecoul_Nostru_0124.html"
  }
}