{
  "title": "Dintre cei mai responsabili operatori alimentari din țară, doi sunt de la Sângerei | Ecoul Nostru",
  "content": "Ceremonia de premiere a companiilor învingătoare în cadrul ediției a III-a a concursului „Operator Alimentar Responsabil” s-a desfășurat recent, la Chișinău.\n\nConcursul a fost organizat în cadrul proiectului „Armonizarea politicilor în domeniul sanitar al Republicii Moldova cu cele din Uniunea Europeană”, realizat de Fundația Est-Europeană. Inițiativa este finanțată de Guvernul Suediei și Ministerul Afacerilor Externe al Danemarcii.\n\nÎn total, au fost premiați zece câștigători. Raionul Sângerei se bucură de doi producători locali care au participat în cadrul acestui concurs și s-au întors acasă unul cu medalia de aur, celălalt cu medalia de argint. Este vorba despre compania S.R.L. „Gelibert” care s-a învrednicit de De Premiul Excelență, categoria „Aur” și de Î.I.„Iurcu Ana” care a luat Premiul Excelență, categoria „Argint”.\n\nConcursul „Operator Alimentar Responsabil” a avut drept scop identificarea companiilor din Republica Moldova care operează în domeniul alimentar în mod responsabil, ținând cont de interesele și drepturile consumatorului.\n\nParticipanții la eveniment au fost monitorizați de către inspectori independenți calificați, fiind evaluat nivelul de securitate al procesului de producere, nivelul de corespundere la standardele europene al ambalajelor/etichetelor şi a fost verificată calitatea produselor oferite consumatorilor de companiile participante.\n\ncontinuarea o veți citi în numărul 13 al ziarului din săptămâna aceasta",
  "metadata": {
    "original_file": "Ecoul_Nostru_0164.html"
  }
}