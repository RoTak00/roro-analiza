{
  "title": "Management flexibil și transparent | Ecoul Nostru",
  "content": "-Stimate Nicolae Melinte, în ultimii ani, se discută mult despre un concept nou de management. În ce ar consta „secretele” lui?\n\nN.M. -Noul concept de management educațional reprezintă o abordare modernă, care pune accent pe colaborare, transparență, inovare și responsabilitate, având ca scop îmbunătățirea calității educației și a rezultatelor școlare. Printre principalele ,,secrete” ale noului concept educațional pot fi evidențiate următoarele aspecte:\n\n– adaptarea continuă la schimbările din societate și din domeniul educației;\n\n– evaluare și monitorizare constantă, pentru a identifica punctele forte și slabe ale sistemului și pentru a lua decizii corecte;\n\n– asigurarea accesului cadrelor didactice la programe de formare și dezvoltare profesională, pentru a îmbunătăți calitatea predării și învățării;\n\n– integrarea tehnologiilor informaționale și comunicaționale în procesul de învățare, pentru a spori accesibilitatea și eficacitatea acestuia și, desigur, promovarea unei educații incluzive, care să răspundă nevoilor tuturor elevilor, indiferent de diferențele lor individuale.\n\nNoul concept de management educațional urmărește să transforme școlile în organizații flexibile, adaptabile și orientate către rezultate, care să ofere o educație de calitate tuturor elevilor.\n\n-Cât de eficient este managementul instituției la etapa actuală?\n\nN.M. – Pentru a evalua eficiența managementului unei instituții la etapa actuală, este necesar să se analizeze o serie de factori și să se țină cont de contextul specific al instituției respective.\n\nPerformanța academică a elevilor este un indicator important al eficienței managementului. Aceasta poate fi evaluată prin analiza rezultatelor la examene, ratei de absenteism și a altor indicatori relevanți. Un climat școlar pozitiv poate indica un management eficient, deoarece reflectă relațiile interpersonale, comunicare și nivelul de implicare al comunității școlare. Eficiența în utilizarea resurselor materiale, financiare și umane este un alt indicator important. O gestionare eficientă ar trebui să asigure o utilizare optimă a acestor resurse, pentru a sprijini procesul de învățare.\n\nUn management încurajează implicarea părinților și a comunității în viața școlii, deoarece aceasta contribuie la succesele elevilor, la un management eficient, ca sprijin și oportunitate de dezvoltare profesională pentru cadrele didactice, ceea ce are un impact pozitiv asupra calității predării și a rezultatelor elevilor.\n\nDin acești factori menționați nu toți pot fi realizați așa cum ne dorim, deoarece există unele obstacole, obiective în realizarea unui management eficient.\n\n-Ce aspecte noi ați implementat în ultimii trei ani?\n\nN.M. – În ultimii ani, managementul educațional a suferit numeroase transformări și au fost implementate mai multe aspecte noi, pentru a îmbunătăți calitatea și eficiența sistemului educațional din liceu. Permanent, împreună cu corpul didactic al liceului, suntem în căutarea de noi oportunități, pentru implementare noilor modele pe Plan-cadru propuse de MEC. La moment, în liceu se realizează două modele de Plan-cadru: pentru clasele de a XI –a și a XII-a, modelul 2.7, unde elevii au dreptul să aleagă disciplinele din Compartimentul Disciplinele la alegere, în număr de maxim 7 ore, precum și să solicite 1 oră opțională din lista disciplinelor din Compartimentul Disciplinele opționale, iar pentru clasele a X-a Planul- cadru 2.9, modelul IV.\n\nIntegrarea tehnologiilor informaționale și comunicaționale (TIC) în procesul de învățare și predare pentru a spori accesul la educație și pentru a îmbunătăți calitatea acesteia sunt permanent folosite de către colectivul de profesori și elevi. La fel în vizor este asigurarea accesului la programe de formare și dezvoltare profesională pentru cadrele didactice, pentru a îmbunătăți calitatea predării și învățării. Aceste aspecte reflectă tendințele actuale în managementul educațional, care vizează să transforme sistemul educațional întrunul eficient, relevant și orientat către nevoile elevilor și ale societății.\n\nN.M. – Performanțele școlare sunt o măsură a succesului elevilor în învățare și pot fi evaluate într-o varietate de moduri, inclusiv prin rezultatele la examene și evaluări standardizate, notele obținute în cursul anului, participarea la activități extra curriculare și alte criterii relevante. Performanțele școlare pot fi influențate de mai mulți factori, inclusiv de calitatea învățământului, resursele școlare disponibile, nivelul de implicare al părinților și al comunității, caracteristicile individuale ale elevilor.\n\nDe exemplu, în cadrul olimpiadelor raionale pe discipline școlare în anul 2024 echipa liceului a obținut 31 de nominalizări: 6 locuri I, 7 locuri II, 7 locuri III, 11 mențiuni. Succese remarcabile au obținut elevii în cadrul activităților sportive: ,, Scutul Tinerilor Patrioți” ediția a IX, or. Bălți din 07.10.2023, Mini Fotbal locul I, locul II la tragerea otgonului. 25.12.2023 Turneul de Volei Challenger Sângerei locul III. 28. 01. 2024 Festivalul Național al Jocurilor de Mișcare în memoria lui Andrei Ghimpu, Ediția a IX-a, Etapa zonală, locul 5. La campionatul Republican la Judo Juniori U18 la categoria de 50kg, elevul clasei a XI-a ,,A’’ Bînzaru Ion a ocupat locul I.\n\nÎn cadrul celei de a VII-a ediții a concursului ,, Limba noastă-i o comoară ” echipa liceului, sub ghidarea profesoarelor de limbă română Guzun Veronica și Jilihovschi Rodica, au realizat o revistă digitală cu genericul: ,,Suflul modernității”. Pe paginile acestei publicații, elevii au demonstrat abilități și talent în literatură, pictură, jurnalistică și alte arte frumoase, aducând elogiu limbii române. Datorită muncii asidue echipa a reușit să obțină Premiul Mare la etapa raională. Acest succes a propulsat echipa la etapa republicană, unde a obținut un loc cu Premiul Special, fiind remunerați cu cărți, dicționare și diplome. În cadrul Concursului muzical raional ,,Ploaia Steluțelor’’, ediția anului 2024, la categoria de vârstă 17-19 ani eleva clasei a XI-a ,,A’’, Ciolpan Luminița s-a clasat pe locul I. Aceste rezultate frumoase nu ar fi fost realizate fără aportul profesorilor din gimnaziile raionului, care au muncit cu ei pe parcursul a nouă ani de studii. Vreau s-ă aduc mulțumiri colectivelor didactice din gimnaziile raionului, care ne asigură cu discipoli.\n\nÎn anul 2023 elevele Taneva Alina, Chetrari Andreea, Focșa Valeria și Chistol Maria au realizat cu succes proiectul: ,, Eminescienii – spre cunoaștere mai profundă a țării”, finanțat de Fondul pentru Tineri Bălți și Sângerei. În rezultat au fost organizate două excursii gratuite pentru 36 de elevi eminenți din liceu în perioada 28-30 iunie 2023.\n\nÎn data de 20 martie s-a desfășurat ziua Francofoniei. La ore, elevii promovează și învață simbolurile, arhitectura, monumentele și arta muzicală a francezilor, alcătuiesc versuri, pentru următoarele subiecte: La musique, La France, L’adolescence. Cele mai reușite creații sunt publicate pe paginile revistei liceului ,, Luceafărul’’.",
  "metadata": {
    "original_file": "Ecoul_Nostru_0376.html"
  }
}