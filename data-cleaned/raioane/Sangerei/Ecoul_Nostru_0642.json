{
  "title": "Din ianuarie 2024, încă şapte oameni de cultură vor beneficia de indemnizaţie de merit | Ecoul Nostru",
  "content": "„Din acest an, în lista beneficiarilor de indemnizație de merit se regăsesc următoarele personalități: Anatol Lupu, compozitor, Maestru în Artă și Constantin Moscovici, interpret și compozitor, Artist al Poporului, Maestru în Artă (Creație muzicală); Petru Hadârcă, actor, director al Teatrului Național „Mihai Eminescu”, Artist al Poporului și Emil Gaju, actor al Teatrului Național „Mihai Eminescu”, profesor de Arta actorului, Artist al Poporului (Artă teatrală): Eleonora Brigalda, prof., dr. în studiul artelor, pictoriță (Arte plastice), Nicolae Spătaru, scriitor (Creație literară), Gheorghe Nicolaescu, restaurator (Patrimoniu cultural național mobil și imobil). Fiecare dintre ei vor primi, lunar, un sprijin financiar neimpozabil în valoare de un salariu mediu pe economie, oferit începând cu ianuarie 2024 ”, indică Ministerul Culturii.\n\nIndemnizația de merit este o formă de sprijin bănesc din bugetul de stat, care se acordă pe viață, pentru merite în domeniul creației, personalităților notorii care au împlinit vârsta de 60 de ani și sunt rezidenți în Republica Moldova. În prezent, de această indemnizație beneficiază 250 de personalități din diverse domenii.",
  "metadata": {
    "original_file": "Ecoul_Nostru_0642.html"
  }
}