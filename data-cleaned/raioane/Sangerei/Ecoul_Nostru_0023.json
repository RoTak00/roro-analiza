{
  "title": "Au obținut performanțe admirabile la Cupa Guvernului | Ecoul Nostru",
  "content": "Echipa de fotbal a LT „Olimp” a participat în finala Turneului republican„ Cupa Guvernului”, organizat de Federația Moldovenească de Fotbal în parteneriat cu Ministerul Educației și Cercetării Republicii Moldova.\n\nConform clasamentului final al Turneului „Cupa Guvernului-2014”echipa de la Sângerei, a LT „Olimp”, campionii noștri s-a clasat pe merituosul locul III. Pentru eforturile depuse în cadrul Cupei și onorurile aduse liceului, profesorilor lor, dar și raionului sportivii au fost onorați cu medalii, diplome, mingi și cadouri oferite de Federația Moldovenească de Fotbal și partenerul Moldtelecom. Doar câștigătorii Marei Finale s-au bucurat de Cupa Guvernului. În cadrul ceremoniei de premiere campionii liceului „Olimp” s-au bucurat de atenție, de loc pe înaltul piedestal, pe care doar campionii urcă. După cum le-a fost și pregătirea: echipa a jucat frumos, cu dedicație și implicare totală, având o prestație merituoasă. Prin prestația remarcabilă în cadrul Cupei Guvernului, echipa de fotbaliști au răspuns și mulțumit dăruirii și profesionalismului profesorilor lor Grigore STAMATIN și Viorel ONCEANU , pentru excelenta pregătire.",
  "metadata": {
    "original_file": "Ecoul_Nostru_0023.html"
  }
}