{
  "title": "Organizațiile primare ale Sindicatului Educației Științei au fost vizitate de membrii aparatului Federației | Ecoul Nostru",
  "content": "Aparatul Consiliului General al Federației Sindicale a Educației și Științei s-au aflat într-o vizită de lucru în raionul Sângerei. Împreună cu Ghenadie Donos, președintele Federației Sindicale și Ion Roșca, președintele Consiliului raional al Sindicatului Educației și Științei au întreprins vizite de lucru în mai multe organizații primare.\n\nPrima întâlnire reprezentanții Consiliului General al Federației Sindicale au avut-o cu membrii organizației primare din Gimnaziul „Mihai Volontir”din localitatea Grigorăuca. Membrii sindicatului din această instituție s-au arătat mulțumiți de sprijinul și facilitățile care le obțin din partea sindicatului, fiind membri ai sindicatului și având o conlucrare bună dintre liderul lor sindical și Consiliul raional al Sindicatului Educației și Științei. Următoarele instituții vizitate,au fost Gimnaziul „Anton Crihan” și LT„Mihai Eminescu”, președintele Ghenadie Donos a insistat pe creșterea numărului membrilor sindicatului, din necesitatea ca mai mulți profesori și angajați auxiliari să beneficieze de condițiile avantajoase cu privire la salarizare, cu privire la protecția drepturilor angajatului și facilitățile ce le oferă contractul colectiv de muncă. Conducerea republicană a sindicatului de ramură s-a întâlnit și cu colectivul și membrii organizației sindicale de la Centrul de Creație și Agrement Sângerei.",
  "metadata": {
    "original_file": "Ecoul_Nostru_0433.html"
  }
}