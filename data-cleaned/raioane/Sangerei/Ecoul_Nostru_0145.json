{
  "title": "Săraci, dar împreună | Ecoul Nostru",
  "content": "O felie de tort, o jucărie, un pat călduț… pentru unii sunt lucruri banale, dar pentru mii de copiii, toate acestea sunt dorinţe care nici măcar în vis, nu se împlinesc. În țara noastră sunt mii de familii, care trăiesc la limita sărăciei, neavând cu ce acoperi măcar strictul zilnic necesar.\n\nFamilia SPÎNU din Sângerei are 6 membri, dintre care 4 sunt copii cu vârste cuprinse între 4 și 17 ani. Constantin, capul familiei e toată ziua plecat pe deal la muncă, ca să facă rost de bani, iar grijile familiei rămân pe umerii soției.\n\nAliona SPÂNU împreună cu soțul și copiii încearcă să se descurce la moment, cu un buget lunar care foarte rar ajunge la 1000 de lei. „Bani în casă avem foarte rar, nici pentru nevoi de urgență nu ne ajung. Trăim din alocații și ce câștigă soțul cu ziua. Soțul a fost de câteva ori la muncă peste hotare, dar s-a întors așa cum a plecat – fără bani, fiind înșelat, tot de moldovenii noștri. Mai complicat ne este în sezonul rece al anului, când e cel mai scump să supraviețuim, ne înghesuim însă, iarna, toți într-o odaie. De multe ori, masa de sărbătoare e asemenea celei de zi cu zi, cu bucate puține sau uneori și fără de ele. Când aveam vacă, aveam lapte, brânză, smântână și ne făceam mai puține griji ce să mâncăm, acum ne este foarte greu.”, ne povestește Aliona.\n\nÎn fiecare an, în pragul toamnei, familia are mari bătăi de cap când trebuie să le cumpere copiilor…\n\ncontinuarea o veți citi în numărul 20 al ziarului din săptămâna aceasta",
  "metadata": {
    "original_file": "Ecoul_Nostru_0145.html"
  }
}