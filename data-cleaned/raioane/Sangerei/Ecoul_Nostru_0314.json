{
  "title": "Orașul Sângerei va beneficia de o stație de epurare modernă | Ecoul Nostru",
  "content": "Noua stație de epurare va asigura un sistem funcțional și eficient de gestionare a apelor uzate, contribuind astfel la protecția mediului și la îmbunătățirea condițiilor de trai ale locuitorilor. Acesta este unul dintre cele mai importante proiecte de infrastructură din raion, esențial pentru asigurarea unui sistem de canalizare funcțional, care va deservi atât orașul Sângerei, cât și localitățile învecinate.\n\nFinalizarea acestui proiect reprezintă un pas semnificativ în dezvoltarea durabilă a orașului Sângerei și reflectă angajamentul continuu pentru protecția mediului și îmbunătățirea infrastructurii locale, aliniată la standardele europene.",
  "metadata": {
    "original_file": "Ecoul_Nostru_0314.html"
  }
}