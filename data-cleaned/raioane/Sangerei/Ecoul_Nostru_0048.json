{
  "title": "Voluntarii la tabăra de vară | Ecoul Nostru",
  "content": "Voluntarii Centrului de Sănătate Prietenos Tinerilor „Viitorul” din raionul Sângerei au participat la Tabăra de Vară în sănătate. Acesta s-a desfășurat în pensiunea Holercani în perioada 22-27 iulie, curent. Școala de Vară a fost organizată pentru voluntari și coordonatorii acestora în cadrul rețelei YK.\n\nPotrivit participantelor pentru această perioadă de vacanță a lor, pensiunea Holercani a fost locul cel mai atractiv, unde s-au simțit bine, au participat la instruiri și au devenit mai sigure pe viitorul lor. Această oportunitate a fost oferită de organizatorii evenimentului, AO„Sănătate pentru tineri”, care a promovat ediția a IX a Taberei de vară în sănătatea adolescenților. Parteneri în acest proiect atractiv mai sunt Centrul de Resurse la nivel național și servicii de sănătate Hovita, cu sprijinul financiar al Fundației suedeze FRIKS Develapment și Office UNICEF Moldova. Echipa de voluntari de la Sângerei a participat și a fost activă în cadrul atelierelor de instruire , unde au avut parte de mentori dedicați. Voluntarele au căpătat abilități de supraviețuire în condiții extreme, de acordare a primului ajutor medical la nevoie, au învățat metode de prevenire a riscurilor consumului de substanțe nocive, dar și prevenirea riscurilor violenței în bază de gen. Totodată au avut parte și de ateliere pentru dezvoltare personală și au legat noi prietenii.\n\nȘefa Centrului de Sănătate Prietenos Tinerilor „Viitorul” Nadejda Colac crede în instruiri continue și încurajează participarea voluntarilor săi la astfel de instruiri continue. În beneficiul lor și a viitorului, dar și fiind apoi și buni promotori a sănătății prietenoase tinerilor în mediul semenilor lor.",
  "metadata": {
    "original_file": "Ecoul_Nostru_0048.html"
  }
}