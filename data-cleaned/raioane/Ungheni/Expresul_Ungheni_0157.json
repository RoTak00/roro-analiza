{
  "title": "Zeci de vârstnici și copii din municipiul Ungheni au primit ajutoare și cadouri din Germania",
  "content": "Zeci de echipamente medicale, printre care defibrilatoare, ecografe; un set complet, inclusiv mobilier, pentru un cabinet stomatologic; scaune cu rotile, premergătoare, peste 70 de cutii cu cadouri pentru copiii cu nevoi speciale – toate au fost donate, în ziua de 12 aprilie, de către organizația germană „Iceflower” pentru municipiul Ungheni. Donațiile au venit prin intermediul Primăriei Ungheni.\n\nPrimarul Vitalie Vrabie a salutat reprezentanții „Iceflower”, mulțumindu-le pentru generozitate și efortul depus. Totodată, dânsul a dat asigurări că echipamentele medicale vor ajunge, în scurt timp, acolo unde e nevoie cu adevărat de ele.\n\nCutiile cu cadouri pentru copii, precum și toate echipamentele pentru vârstnicii cu probleme locomotorii au ajuns direct la beneficiari.",
  "metadata": {
    "original_file": "Expresul_Ungheni_0157.html"
  }
}