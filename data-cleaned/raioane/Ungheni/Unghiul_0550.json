{
  "title": "Meteorologii prognozează pentru miercuri temperaturi de până la minus 10 grade",
  "content": "Meteorologii prognozează pentru miercuri, 15 ianuarie, temperaturi de până la minus 10 grade Celsius. În zilele următoare, vremea se va încălzi.\n\nSolicitată de IPN, Valentina Belidina, inginer-sinoptician la Serviciul Hidrometeorologic de Stat, a precizat că noaptea temperatura va oscila între -5.. -10 grade Celsius, va fi ger. Iar ziua temperaturile se vor încadra între 0.. + 5 grade Celsius.\n\nÎn următoarele zile vremea se va încălzi. La sfârșit de săptămână, noaptea temperaturile vor fi în jur de 0 grade Celsius. Vântul va sufla din partea Mării Mediterane și va fi mai cald.",
  "metadata": {
    "original_file": "Unghiul_0550.html"
  }
}