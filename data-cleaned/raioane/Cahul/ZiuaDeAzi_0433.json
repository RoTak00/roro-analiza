{
  "title": "Un nou teren sportiv multifuncțional inaugurat în cartierul Lapaevca, Cahul",
  "content": "Un nou teren sportiv multifuncțional a fost finalizat în cartierul Lapaevca din municipiul Cahul, oferind copiilor și pasionaților de sport un spațiu modern pentru activități recreative. Proiectul a fost realizat cu sprijinul financiar al Primăriei și Consiliului local al municipiului Constanța, România, care au donat 100.000 de euro.\n\nNicolae Dandiș, primarul municipiului Cahul, a mulțumit omologului său din Constanța, Vergil Chițac, pentru susținerea acordată.\n\nÎn cadrul unei postări pe Facebook, primarul Dandiș a precizat că aceasta este doar prima etapă, urmând amenajarea întregii zone printr-un alt proiect.",
  "metadata": {
    "original_file": "ZiuaDeAzi_0433.html"
  }
}