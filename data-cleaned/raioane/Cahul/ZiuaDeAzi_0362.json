{
  "title": "Apă-Canal Cahul: Lucrările de dezinfecție finalizate, dar încă nu avem apă la robinete",
  "content": "După o zi fără apă, locuitorii din Cahul vor avea din nou acces la apă potabilă. Apă-Canal Cahul anunță că lucrările de dezinfecție și igienizare a rețelei au fost finalizate cu succes. Cu toate acestea, va mai dura câteva ore până când apa va ajunge la toate consumatorii.\n\nCompania estimează că până la miezul nopții, rezervoarele vor fi pline, iar distribuția apei va începe treptat. Inițial, presiunea apei va fi scăzută, dar va reveni la normal în curând.\n\n,,Stimați consumatori, Vă informăm că procesul de dezinfectare și igienizare a rețelei de apeduct pentru furnizarea apei potabile s-a încheiat cu succes, conform procedurilor standard de operare și asigurare a calității. În acest moment, rezervoarele sunt în curs de umplere și se estimează că această etapă va fi finalizată până la ora 24:00. După ora 24:00, apa va începe să fie distribuită treptat în rețea, inițial cu o presiune scăzută, urmând ca presiunea să crească treptat până la valorile normale de operare. Vă mulțumim pentru înțelegere și răbdare în perioada de desfășurare a lucrărilor necesare pentru a vă oferi o apă potabilă de înaltă calitate.'', transmite S.A. “Apă-Canal Cahul”.",
  "metadata": {
    "original_file": "ZiuaDeAzi_0362.html"
  }
}