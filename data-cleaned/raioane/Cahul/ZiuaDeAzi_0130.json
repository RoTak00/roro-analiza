{
  "title": "Cunoașterea Europei, premiată la Cahul: Vezi cine sunt câștigătorii jocului intelectual „Drumul European al Republicii Moldova”",
  "content": "Pe 12 decembrie, la Cahul a avut loc cel de-al treilea și ultimul joc intelectual dedicat elevilor de liceu, cu genericul „Drumul European al Republicii Moldova”.\n\nEvenimentul a adus împreună șase echipe din instituțiile de învățământ din raionul Cahul, într-o competiție care a promovat cunoștințele despre parcursul european al țării noastre.\n\nTotodată, dna Sara Reckless, reprezentanta Biroului de Inițiative de Tranziție din cadrul USAID Moldova, le-a transmis tinerilor succes, încurajându-i să continue să exploreze oportunitățile oferite de astfel de competiții.\n\nPentru a desemna echipele câștigătoare, au fost luate în considerare punctajele acumulate și numărul de runde câștigate. Rezultatele finale sunt următoarele:\n\nToate echipele participante au fost premiate cu jocul educativ „Parcursul European”, iar cele mai bune echipe au primit, de asemenea, premii speciale, inclusiv smartwatche-uri, căști audio și altele.\n\nActivitatea a fost organizată în cadrul Programului „Cahul – Capitala Tineretului 2024”, implementat de Primăria Municipiului Cahul, A.O. „Centrul Contact Cahul” și Centrul Municipal de Tineret Cahul cu suportul financiar USAID Moldova, Ministerul Educației și Cercetării al Republicii Moldova și Agenției Naționale pentru Tineret.",
  "metadata": {
    "original_file": "ZiuaDeAzi_0130.html"
  }
}