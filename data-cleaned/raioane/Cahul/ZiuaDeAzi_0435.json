{
  "title": "Majoretele din Cahul au cucerit argintul la Campionatul European",
  "content": "La Campionatul European de Majorete, desfășurat în perioada 10-13 octombrie în Olanda, echipa juniorilor din Republica Moldova, reprezentată cu mândrie de orașul Cahul, a cucerit medalia de argint.\n\nAcest succes remarcabil se datorează în mare măsură eforturilor depuse de Rodica Panașescu, Președinta Federației Naționale de Majorete și Directoarea Palatului de Cultură “N.Botgros” din Cahul. Sub conducerea sa, echipa a demonstrat o pregătire exemplară și un spirit de echipă deosebit.\n\nFelicităm din suflet pe toți membrii echipei, copii talentați și părinții care i-au susținut necondiționat. Mulțumim doamnei Rodica Panașescu pentru dedicarea și pasiunea cu care promovează majoretele în Republica Moldova.\n\nAceastă medalie de argint este o dovadă clară a talentului și a potențialului sportivilor noștri. Cahul, încă o dată, își confirmă statutul de capitală cultural creativă a Republicii Moldova, inspirând și alte comunități să se implice în activități sportive și culturale.\n\nNe mândrim cu voi și vă urăm mult succes în continuare!",
  "metadata": {
    "original_file": "ZiuaDeAzi_0435.html"
  }
}