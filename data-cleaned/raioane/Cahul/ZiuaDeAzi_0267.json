{
  "title": "Campania Națională a Bunătății: Donații pentru copii la biblioteca „Grigore Vieru” din Cahul",
  "content": "În perioada 11-17 noiembrie 2024, AO Creative Women, în colaborare cu Biblioteca pentru Copii „Grigore Vieru” din Cahul și sprijinul Centrului Contact, lansează Campania Națională a Bunătății.\n\nProiectul are ca scop promovarea gesturilor de bine în comunități, invitând agenții economici și cetățenii să contribuie cu donații de cărți sau vouchere de la Magazinul de Carte Librarius.\n\nDonațiile vor fi colectate la sediul Bibliotecii pentru Copii „Grigore Vieru” din Cahul, iar fiecare contribuție este apreciată ca un pas înainte în promovarea valorilor umanității și solidarității în rândul comunității.",
  "metadata": {
    "original_file": "ZiuaDeAzi_0267.html"
  }
}