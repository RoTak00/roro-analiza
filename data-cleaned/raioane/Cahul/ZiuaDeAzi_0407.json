{
  "title": "De la începutul anului, peste 700 de copii din Cahul au fost consultați gratuit de stomatologi",
  "content": "Peste 700 de copii din raionul Cahul au beneficiat în anul curent de servicii stomatologice finanțate din fondul măsurilor de profilaxie al Companiei Naționale de Asigurări în Medicină, comunică MOLDPRES.\n\nPotrivit CNAM, echipele de medici stomatologi au oferit gratuit consultații minorilor din localitățile Andrușul de Sus, Andrușul de Jos, Burlăceni, Cucoara, Doina, Găvănoasa, Huluboaia, Larga Nouă, Pașcani, Roșu, Taraclia de Salcie, Vadul lui Isac, Văleni și Zârnești.\n\nConform sursei citate, pentru aceste servii compania a planificat în anul curent peste cinci milioane de lei.\n\nDatele CNAM arată că, anul trecut, circa 11 mii de copii au beneficiat gratuit de asistență stomatologică în valoare de peste patru milioane de lei.",
  "metadata": {
    "original_file": "ZiuaDeAzi_0407.html"
  }
}