{
  "title": "Spectacol de Hram la Cahul: „Chef, Joc și Voie Bună – de Hram Împreună”",
  "content": "Cahulul se pregătește să sărbătorească Hramul orașului într-o atmosferă deosebită! Pe 19 noiembrie, la ora 17:00, iubitorii de cultură și tradiții sunt invitați la spectacolul muzical-artistic „Chef, Joc și voie bună - de Hram împreună”, ce va avea loc pe scena Sălii Mari a Palatului de Cultură „Nicolae Botgros”.\n\nEvenimentul promite o seară plină de veselie, în compania colectivelor artistice locale și a tinerilor talentați de la Palatul de Cultură „Nicolae Botgros”, Centrul de Creație pentru Copii „Luceafărul” și Școala de Muzică „Maria Cebotari”.\n\nSpectacolul va oferi un program variat, menit să unească publicul în spiritul sărbătorii și să aducă bucurie prin muzică și dansuri tradiționale.\n\nIntrarea este liberă, iar toți cei dornici să simtă atmosfera de sărbătoare sunt așteptați cu familia și prietenii la o seară de neuitat, dedicată comunității și tradițiilor locale!",
  "metadata": {
    "original_file": "ZiuaDeAzi_0278.html"
  }
}