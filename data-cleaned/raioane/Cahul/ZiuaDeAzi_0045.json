{
  "title": "Trei elevi din Cahul, laureați ai Concursului Național de Pian \"Lia Oxinoit\"",
  "content": "Trei elevi ai Școlii de Muzică „Maria Cebotari” din Cahul au participat la Concursul Național al Tinerilor Pianiști \"Lia Oxinoit\", dedicat memoriei renumitei pianiste din Republica Moldova, Lia Oxinoit (1921-2003). Evenimentul, aflat la cea de-a II-a ediție, s-a desfășurat în perioada 28-29 decembrie 2024, în incinta Liceului Republican de Muzică ”Ciprian Porumbescu”.\n\nElevii din Cahul au demonstrat excelență și pasiune pentru muzica pianistică, obținând rezultate remarcabile:\n• Bondareva Martina a fost decernată cu Diplomă de Gradul I la categoria C1, impresionând juriul prin interpretarea sa expresivă și tehnica impecabilă.\n• Sergiu Niculiță a obținut Diplomă de Gradul II la categoria C2 și a fost onorat cu Diploma pentru cea mai bună interpretare a unei creații a unui compozitor național, recunoaștere acordată pentru promovarea valorilor muzicale autohtone.\n• Maria Burdujan a fost răsplătită cu Diplomă de Gradul II la categoria C1, dovedind o maturitate artistică deosebită în interpretarea pieselor alese.\n\nElevii au fost coordonați de profesoara Leșchevicene Svetlana, care a fost onorată cu Diplome pentru măiestria pedagogică și contribuția la dezvoltarea și promovarea artei pianistice în rândul tinerei generații.",
  "metadata": {
    "original_file": "ZiuaDeAzi_0045.html"
  }
}