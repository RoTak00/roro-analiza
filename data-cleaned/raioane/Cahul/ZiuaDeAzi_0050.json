{
  "title": "Campionatul Național de Volei Feminin: Rezultatele meciului desfășurat la Cahul",
  "content": "Duminică, 12 ianuarie 2025, în cadrul Campionatului feminin de volei „Liga A” din Republica Moldova, echipa Școlii Sportive Nr. 1 din Cahul a primit pe teren propriu vizita voleibalistelor de la Școala Sportivă Nr. 2 din Bender.\n\nPartida, desfășurată într-o atmosferă tensionată și plină de emoții, a fost urmărită de fanii locali. Într-un joc echilibrat, care s-a prelungit mai bine de două ore, echipa din Bender a reușit să se impună cu scorul de 3:1.\n\nRezultatul, deși nefavorabil gazdelor, nu a surprins publicul, având în vedere diferența de vârstă dintre cele două echipe – voleibalistele din Cahul fiind cu doi ani mai tinere decât adversarele lor.\n\nPublicul din Cahul le-a susținut cu aplauze și cuvinte de încurajare pe tinerele jucătoare locale, apreciind efortul și dăruirea de care au dat dovadă pe teren.",
  "metadata": {
    "original_file": "ZiuaDeAzi_0050.html"
  }
}