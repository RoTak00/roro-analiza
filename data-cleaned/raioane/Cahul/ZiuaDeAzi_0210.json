{
  "title": "FOTO| La Cahul a fost deschis un teren de sport multifuncțional",
  "content": "Pentru îmbunătățirea infrastructurii sportive, dar și pentru crearea condițiilor pentru practicarea unui mod sănătos de viață în Cahul, Primăria municipiului Cahul în comun și cu suportul financiar al UNHCR și ACTED au deschis oficial un teren de sport multifuncțional recent amenajat pe Str.Ștefan cel Mare 15 din Cahul.\n\nAceastă renovare face parte dintr-un proiect mai amplu destinat să sprijine integrarea și incluziunea comunitară, creând un spațiu accesibil și benefic pentru toți membrii comunității, inclusiv refugiații prezenți în localitatea noastră.\n\nLa evenimentul de lansare a participat dl Nicolae Dandiș, Primarul municipiului Cahul, reprezentanți ai UNHCR și ACTED, dar și membri ai comunității din Cahul. Printre cei care au luat cuvântul au fost primarul municipiului Cahul, dl Dandiș Nicolae, reprezentanta UNHCR în Republica Moldova, dna Anne-Marie Deutschlander, și directorul de țară al ACTED, dl Fabrice Amaudruz.\n\nRenovarea terenului reprezintă un pas important în crearea unor oportunități de integrare și încurajare a coeziunii sociale, contribuind la dezvoltarea unui sentiment comun de apartenență și solidaritate.",
  "metadata": {
    "original_file": "ZiuaDeAzi_0210.html"
  }
}