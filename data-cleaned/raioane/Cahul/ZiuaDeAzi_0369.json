{
  "title": "Svetlana Miroznicenco, educatoare din raionul Cahul, a fost premiată cu Diplomă de Onoare din partea Guvernului pentru 29 ani de activitate",
  "content": "La 24 octombrie, Pavel GROZA, președintele raionului Cahul, alături Violeta Hâncu, primarul comunei Manta, au participat la sărbătoarea „Toamna de aur”, organizată de Grădinița de copii „Catincuța” din satul Pașcani, comuna Manta.\n\nProgramul artistic susținut de copii a încântat publicul cu cântece, dansuri și poezii tematice, celebrând anotimpul într-o manieră creativă. Energia și candoarea copiilor au adus farmecul autentic al copilăriei și al toamnei, iar Președintele raionului a felicitat colectivul grădiniței pentru efortul și dedicația cu care contribuie la dezvoltarea armonioasă a celor mici într-un mediu educațional cald și primitor.\n\nTotodată, Svetlana Miroznicenco, educatoare în cadrul grădiniței, a fost omagiată pentru cei 29 de ani de activitate în slujba educației. În semn de apreciere pentru dragostea și dedicarea cu care își îndeplinește munca zi de zi, i-a fost conferită o Diplomă de Onoare din partea Guvernului Republicii Moldova.",
  "metadata": {
    "original_file": "ZiuaDeAzi_0369.html"
  }
}