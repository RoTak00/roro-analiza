{
  "title": "Pe cine au votat Cahulenii în funcția de Președinte al Republicii Moldova? Vezi aici",
  "content": "Din 13263 de voturi valabil exprimate de locuitorii municipiului Cahul, cel mai mare procent l-a acumulat candidatul Partidului Socialiștilor din Republica Moldova, Alexandr Stoianoglo cu 5194 de voturi sau 39,16 %.\n\nCandidatul PSRM a învins în 12 din cele 14 secții de votare din municipiul Cahul.\n\nMaia Sandu, actuala președintă a obținut 4004 voturi (30,19%), obținând cel mai bun scor în doar 2 dintre secțiile de votare din oraș: satul Cotihana și secția nr. 13 Sanatoriul Nufărul Alb.\n\nLocul III și IV în preferințele Cahulenilor le-au împărțit Renato Usatîi și Irina Vlah, ambii candidați au obținut mai mult de 1100 de voturi sau mai mult de 8% din voturi.\n\nCandidata independentă Victoria Furtună și Vasile Tarlev au trecut pragul de 4% din voturile alegătorilor, iar Ion Chicu au a fost votat de 2,56% din cahuleni. Restu candidaților nu au trecut pragul de 1 %.\n\nPrecizăm că pe 3 noiembrie va avea loc turul II al alegerilor Prezidențiale între candidații care au acumulat cele mai multe voturi în turul I: Maia Sandu și Alexandr Stoianoglo.",
  "metadata": {
    "original_file": "ZiuaDeAzi_0377.html"
  }
}