{
  "title": "Topul elevilor cu cea mai înaltă reușită academică la Colegiul „Iulia Hasdeu” din Cahul",
  "content": "Colegiul „Iulia Hasdeu” din Cahul a publicat topul elevilor care se remarcă prin cele mai bune rezultate academice. Acest clasament reflectă munca asiduă, determinarea și dedicarea elevilor care își doresc să devină cea mai bună versiune a lor.\n\n„Fiecare succes începe cu o decizie mică – aceea de a învăța mai mult și de a depăși provocările”, se menționează într-o postare publicată pe rețele sociale de către reprezentanții instituției.\n\nEi îi felicită pe toți elevii care fac eforturi constante pentru a progresa, indiferent de punctul de plecare, și încurajează comunitatea să continue să viseze și să lucreze pentru obiectivele personale.\n\nColegiul își exprimă aprecierea pentru toți cei care depun eforturi pentru dezvoltare și subliniază că fiecare succes, fie el mare sau mic, are valoare și contează.",
  "metadata": {
    "original_file": "ZiuaDeAzi_0216.html"
  }
}