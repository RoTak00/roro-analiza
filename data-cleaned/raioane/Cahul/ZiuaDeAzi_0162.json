{
  "title": "Tenismenii de masă din Cahul, medaliați la Iași",
  "content": "O delegație de sportivi de la Asociația Amatorilor de Tenis de Masă Cahul a participat la cea de-a doua ediție a Turneului de Tenis de Masă \"Cupa QFORT\", organizat de Ama Tur România în perioada 7-8 decembrie. Competiția, desfășurată la Iași, a reunit pasionați ai acestui sport în categoriile \"Hobby\", \"Avansați\" și \"Elite\".\n\nReprezentantul Cahulului, Anatolie Maslennicov, a obținut locul V în cadrul turneului, fiind recompensat cu o diplomă. De asemenea, Dumitru Jerebetchi, Emilian Ciobanu, Vitalie Varachin și Matvei Calasnicov au demonstrat un nivel competitiv ridicat, contribuind la succesul echipei.\n\nAsociația Amatorilor de Tenis de Masă Cahul își exprimă sincere mulțumiri primarului municipiului Cahul, domnul Nicolae Dandiș, pentru susținerea acordată și pentru facilitarea acestei deplasări.",
  "metadata": {
    "original_file": "ZiuaDeAzi_0162.html"
  }
}