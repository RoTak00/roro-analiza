{
  "title": "Cetățean român prins la postul vamal Cahul cu țigări ascunse în portbagaj",
  "content": "Un cetățean român, în vârstă de 50 de ani, a fost depistat la pista de ieșire din țară a postului vamal Cahul transportând 90 de pachete de țigări cu timbru de acciz al Republicii Moldova, ascunse în portbagaj și alte spații ale vehiculului.\n\nDeși bărbatul a declarat inițial că nu transportă bunuri pasibile de declarare, funcționarii vamali au descoperit țigările în urma controlului. Produsele au fost confiscate, iar persoana riscă sancțiuni contravenționale.",
  "metadata": {
    "original_file": "ZiuaDeAzi_0054.html"
  }
}