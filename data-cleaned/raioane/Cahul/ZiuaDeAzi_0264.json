{
  "title": "La Cahul a avut loc lansarea proiectului ,,Accesul la justiție pentru păturile social-vulnerabile: asistență și educație juridică în raionul Cahul''",
  "content": "Pe data de 13 noiembrie, la Universitatea de Stat ,,B.P.Hasdeu'' din Cahul, a avut loc evenimentul de lansare a proiectului ,,Accesul la justiție pentru păturile social-vulnerabile: asistență și educație juridică în raionul Cahul''.\n\nPrin implementarea proiectului, se propune asigurarea accesului egal la justiție pentru toate grupurile sociale vulnerabile din raionul Cahul prin acordarea asistenței juridice gratuite și creșterea nivelului de educație juridică în comunitate prin intermediul studenților clinicieni.\n\nMenționăm că proiectul este implementat de AO Clinica Juridică ,,Echitate Socială'' din Cahul, subfinanțat de ABA ROLI Moldova în contextul implementării programului ,,Susținerea reformei Justiției Penale și Combaterea Corupției în Republica Moldova'' (2021-2025), cu susținerea financiară a Biroului pentru Combaterea Traficului de Droguri și Aplicarea Legii (INL) al Departamentului de stat al SUA.",
  "metadata": {
    "original_file": "ZiuaDeAzi_0264.html"
  }
}