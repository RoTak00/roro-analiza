{
  "title": "Marcelina Baleca: „Voi lupta ca o leoaică pentru învățământul artistic și valorile supreme”",
  "content": "Aceste declarații au fost făcute de reprezentanta Ministerului Educației și Cercetării, Marcelina Baleca, în cadrul Forumului Național a Școlilor de Muzică. Aceasta a vorbit despre importanța educației artistice în cadrul primei ediții a acestui eveniment.\n\nBaleca a menționat că, deși discipline precum fizica, matematica și chimia sunt fundamentale, dezvoltarea simțului artistic și a talentului copiilor este importantă pentru o educație completă.\n\n„Putem să le predăm copiilor fizică, matematică, chimie, dar dacă nu o să le dezvoltăm și simțul artistic, talentul, noi nu o să avem cetățeni sensibili, jucători în spiritul valorilor cele mai supreme”, a afirmat ea.\n\nMarcelina Baleca a promis să susțină învățământul artistic cu toată determinarea, declarând că va lupta pentru ca școlile de artă să fie recunoscute și apreciate la adevărata lor valoare.\n\n„În funcția în care sunt, am luptat și voi lupta ca o leoaică pentru învățământul artistic. Să aducem acesta pe un piedestal, să fie structurat, să știm că școlile de artă sunt școli în care copiii noștri pot obține certificate de competență profesională”, a subliniat ea.\n\nÎn final, reprezentanta Ministerului a spus că faima internațională a Moldovei este legată de realizările școlilor de artă, care contribuie la integrarea țării pe plan european prin promovarea valorilor și a talentelor copiilor.",
  "metadata": {
    "original_file": "ZiuaDeAzi_0487.html"
  }
}