{
  "title": "Avertisment pentru cetățeni: Exerciții militare programate în Cahul, posibile zgomote și deplasări de tehnică militară",
  "content": "În perioada 10-12 decembrie 2024, militarii din Brigada de infanterie motorizată „Dacia” desfășoară trageri de luptă cu armament de artilerie și infanterie la Centrul de Instruire din municipiul Cahul. Aceste antrenamente fac parte din Planul de Instruire al Armatei Naționale pentru anul 2024 și sunt destinate să pregătească efectivele brigăzii pentru situații de luptă reale.\n\nÎn acest context, autoritățile informează cetățenii că în unele localități din apropierea poligoanelor militare se pot auzi zgomote provocate de tragerile de luptă și este posibil ca tehnică militară să fie observată în deplasare către locațiile de instruire.\n\nAceste sesiuni de instruire sunt realizate în paralel cu alte exerciții de luptă din cadrul Armatei Naționale, inclusiv trageri de luptă ce au loc astăzi, 10 decembrie, la Centrul de Instruire al Brigăzii de infanterie motorizată „Moldova” din Bălți.",
  "metadata": {
    "original_file": "ZiuaDeAzi_0144.html"
  }
}