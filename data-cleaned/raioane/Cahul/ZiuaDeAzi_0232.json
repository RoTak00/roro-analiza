{
  "title": "Elevii cahuleni, în căutarea succesului la ,,Cangurul Lingvist\": O provocare pentru minte și spirit",
  "content": "Elevii Liceului Teoretic ,,Mihai Eminescu'' din Cahul au participat la Cangurul Lingvist – Engleză . Aceștia și-au putut testa competențele lingvistice într-un mod distractiv și interactiv și nivelul de cultură generală al limbii engleze.\n\nConcursul a fost organizat de Institutul pentru Dezvoltarea Evaluării în Educație (IDEE), alături de administrația instituției de învățământ și profesorii de limbă engleză.\n\nMenționăm că Cangurul lingvist testează cunoștinețele de limbă și civilizație, intuiția, logica, viteza de reacție. Sunt propuse 6 niveluri de competențe. Fiecare elev poate să aleagă nivelul care se potrivește achizițiilor sale și la care consideră că va obține cel mai bun punctaj. Evaluarea participanților se face conform criteriilor Cadrului European Comun de Referință pentru Limbi (CECRL). La concurs pot participa toți elevii din clasele I-XII care nu sunt vorbitori nativi ai limbii engleze sau care nu au frecventat o școală cu predare în limba engleză mai mult de 2 ani.",
  "metadata": {
    "original_file": "ZiuaDeAzi_0232.html"
  }
}