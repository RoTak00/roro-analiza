{
  "title": "62,81 % au votat NU la REFERENDUM în municipiul Cahul",
  "content": "La Alegerile din 20 octombrie în secțiile de votare din municipiul Cahul 62,81 % au votat opțiunea NU la Referendum.\n\nDin totalul de 12 803 persoane, 8042 de cetățeni au votat NU la Referendum și constituie 62,81% iar 4761 persoane au votat DA ce constituie 37,19%.\n\nDe menționat că rezultatele preliminare pe raionul Cahul arată că 43,81 % au votat DA și 56,19% au votat NU.\n\nUngheni și Cahul, deși au beneficiat de 23 de milioane de euro din partea Uniunii Europene prin programul „EU4Moldova: Regiuni-cheie” pentru îmbunătățirea calității vieții cetățenilor, au manifestat o opțiune anti-europeană aproape la fel de pronunțată ca cea a locuitorilor din regiunea transnistreană.\n\nÎn municipiul Ungheni 43,25% au spus „DA” opțiunii de modificare a Constituției în vederea aderării Republicii Moldova la Uniunea Europeană, iar 56,75% au spus „NU”.",
  "metadata": {
    "original_file": "ZiuaDeAzi_0388.html"
  }
}