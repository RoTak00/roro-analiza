{
  "title": "Studioul Teatral „Masca” din Cahul s-a remarcat pe scena Festivalului de Teatru „Sus Cortina'' din Botoșani. Vezi premiile obținute",
  "content": "Pe 22-23 noiembrie, Studioul Teatral „Masca” din Cahul a participat în cadrul Festivalului de Teatru „Sus Cortina, ediția a V-a, desfășurat în Botoșani, România.\n\nLa această competiție, care a reunit 9 trupe de teatru din România și Republica Moldova, precum și 30 de momente individuale, Studioul Teatral „Masca” a obținut rezultate de excepție:\n• Premiul Special al Juriului – Arina Klimenko pentru momentul „Scandal în oala cu ciorbă” de G. Topârceanu\n• Premiul pentru Cea Mai Bună Coregrafie – spectacolul „Mowgli” de Rudyard Kipling\n\nPe lângă aceste succese, tinerii din Cahul au luat parte la ateliere de măiestrie actoricească, oferindu-le ocazia să învețe șis ă colaboreze cu colegi talentați din alte trupe, în spiritul schimbului cultural și artistic.\n\nMenționăm că Studioul Teatral „Masca” din Cahul se află sub egida doamnei Alina Carp, actriță și moderatoare.",
  "metadata": {
    "original_file": "ZiuaDeAzi_0173.html"
  }
}