{
  "title": "Cupa Primarului Municipiului Cahul se va organiza și în acest an. Vezi detalii",
  "content": "În acest an, Cupa Primarului Municipiului Cahul se va desfășura pe 26 octombrie. Evenimentul va avea loc începând cu orele 09:00 la Școala Sportivă Nr.1. \n\n\n\nCupa Primarului Municipiului Cahul este un campionat, scopul căruia este popularizarea Taekwon-do-ului în rândurile copiilor și a tinerilor.\n\nProbele de concurs în cadrul competiției vor fi Tull Individual și Sparring Individual.\n\nParticipanții la Cupa Primarului, conform regulamentului, trebuie să se încadreze în următoarele categorii de vârstă: \n\n - Copii (6-7 ani) \n\n - Copii (8-9 ani) \n\n - Cadeți (10-11 ani) \n\n - Pre-juniori (12-14 ani) \n\n - Juniori (15-17 ani)\n\nMenționăm că evenimentul este organizat de Clubul Sportiv Spartan, membru al Uniunii Asociațiilor de Taekwon-Do ITF din Moldova, împreună cu Primăria municipiului Cahul.",
  "metadata": {
    "original_file": "ZiuaDeAzi_0494.html"
  }
}