{
  "title": "Dintr-o funcție în alta: Cum Agenția de Mediu Sud s-a ales cu un nou șef",
  "content": "Leonid Catera a fost eliberat din funcția de șef al Direcției construcții și drumuri a CR Cahul și transferat în interes de serviciu în funcția de șef al Agenției de Mediu Sud, potrivit Dispoziției președintelui Pavel Groza, Nr. 505-i din 25 septembrie 2024.\n\nSe întîmplă la doar câteva zile după ce, la data de 23 septembrie, a fost numit în funcția de șef al Direcției construcții și drumuri, pe perioada suspendării raporturilor de serviciu ale domnului Pavel Maximenco. Potrivit Deciziei 5/14 din 19 septembrie 2024, lui Leonid Catera i s-a conferit și grad de calificare Consilier de stat de clasa a III-a.\n\nReamintim, conform Procesului verbal nr.3 din 10 septembrie 2024, Leonid Catera este declarat învingător al concursului pentru ocuparea funcției publice temporar vacante de Șef al Direcției construcții și drumuri.\n\nLa data de 5 septembrie 2024, CR Cahul anunțase pe site că au fost selectate dosarele domnilor Leonid Catera și Andrei Șchiopu. Astfel, aceștea au fost invitați să se prezinte la concurs pentru data de 10 septembrie, ora 09:00 pentru susținerea probei scrise.\n\nLeonid Catera, din anul 2007 pâră în anul 2023 a deținut funcția de primar al s. Brânza, raionul Cahul. la alegerile Locale Generale din noiembrie 2023 a candidat la funcția de primar din partea PAS, fiind devansat de un candidat independent în primul tur.",
  "metadata": {
    "original_file": "ZiuaDeAzi_0503.html"
  }
}