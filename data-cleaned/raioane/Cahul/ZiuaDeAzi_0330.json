{
  "title": "Premieră pentru copii la Teatrul „B.P. Hasdeu” din Cahul. Aventuri de neuitat cu Peppi Ciorap Lung pe 3 noiembrie 2024",
  "content": "Teatrul „B.P. Hasdeu” din Cahul pregătește o surpriză de proporții pentru cei mici. Pe 3 noiembrie 2024, la ora 11:00, va avea loc premiera spectacolului „Peppi Ciorap Lung” de Astrid Lindgren, o poveste plină de viață, curaj și prietenie care va încânta copiii, părinții și bunicii deopotrivă.\n\nSub regia lui Alexandru P. Rusu și dramatizarea Claudiei Chiraș, spectacolul promite o experiență plăcută, cu o scenografie și personaje memorabile. Peppi, interpretată de Natalia Mîndru – Ciolac, este o fetiță neînfricată care îi va purta pe spectatori într-o lume plină de aventuri și lecții despre puterea de a-ți urma inima și bucuria de a fi diferit.\n\nÎn distribuție, publicul îi va întâlni pe Annika (Valeria-Elena Gurova), Tommy (Adrian Covaci), dar și pe multe alte personaje care vor face povestea să prindă viață. Decorurile și costumele, realizate de Eva Baciu și Natalia Voicu, vor transforma scena într-un univers de basm, iar muzica lui Alexandru Dicusar va da tonul aventurilor Peppinei.\n\nPentru detalii și bilete, sunați la 060775522 sau 069621557",
  "metadata": {
    "original_file": "ZiuaDeAzi_0330.html"
  }
}