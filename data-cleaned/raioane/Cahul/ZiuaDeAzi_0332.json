{
  "title": "Elevii din Cahul sărbătoresc Halloween-ul în mod inedit | VIDEO",
  "content": "Elevii Liceului Teoretic „Mihai Eminescu” din Cahul au participat pentru al doilea an consecutiv la concursul dedicat Halloween-ului. Îmbrăcați în costume de-a dreptul impresionante, elevii au trecut diferite probe și provocări, demonstrând cât de creativi și talentați pot fi.\n\nCompetiția a fost împărțită în mai multe echipe, fiecare cu o temă și un costum unic. Elevii au dat frâu liber imaginației și au creat adevărate personaje de Halloween.\n\nPe lângă distracție, acest eveniment a avut și un scop important: să promoveze interculturalitatea și să îi apropie pe elevi. Prin intermediul acestui concurs, elevii au avut ocazia să învețe despre diferite culturi și tradiții legate de Halloween.\n\nToți participanții au fost premiați pentru eforturile lor și pentru atmosfera fantastică pe care au creat-o.\n\nMenționăm că evenimentul a fost organizat de Alexandrova Janna și Bujoreanu Aliona, profesoare de limba engleză la Liceul Teoretic „Mihai Eminescu” din Cahul, sub coordonarea directorului-adjunct, Ina Caciura și administrația instituției de învățământ.",
  "metadata": {
    "original_file": "ZiuaDeAzi_0332.html"
  }
}