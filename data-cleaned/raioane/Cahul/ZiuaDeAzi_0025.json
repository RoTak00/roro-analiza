{
  "title": "Studenții Facultății de Drept de la USC, „polițiști pentru o zi” alături de IP Cahul",
  "content": "Pe 21 ianuarie 2025, studenții din grupa D-2301, Specialitatea Drept, de la Facultatea de Drept și Administrație Publică a Universității de Stat „Bogdan Petriceicu Hasdeu” din Cahul, au participat la activitatea „Student la Drept - Polițist pentru o zi”. Evenimentul a fost organizat în colaborare cu Inspectoratul de Poliție Cahul.\n\nÎn cadrul activității, tinerii au avut ocazia să petreacă o zi alături de angajați ai poliției, explorând îndeaproape activitățile specifice profesiei. Studenții au asistat la demonstrații practice, observând cum se desfășoară munca de zi cu zi a oamenilor legii.\n\nActivitatea a fost o oportunitate valoroasă pentru studenți de a descoperi complexitatea domeniului juridic și de a se conecta cu realitatea profesiei, fiind un exemplu concret al beneficiilor colaborării dintre instituțiile de învățământ și structurile de aplicare a legii.",
  "metadata": {
    "original_file": "ZiuaDeAzi_0025.html"
  }
}