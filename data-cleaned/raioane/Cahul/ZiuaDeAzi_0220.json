{
  "title": "„Reportaje de pe linia frontului” – o perspectivă umană asupra războiului, adusă și la Cahul",
  "content": "Într-un context marcat de narațiuni simplificate și propagandă anti-ucraineană, Asociația Publică „Arena Civilă” lansează proiectul media „Reportaje de pe linia frontului” , o inițiativă care aduce în prim-plan poveștile celor care trăiesc și muncesc în epicentrul conflictelor.\n\nScopul proiectului este de a evidenția dimensiunea umană a războiului, prin relatările jurnaliștilor militari din Ucraina, care, cu riscul propriei vieți, documentează adevărul din zonele de conflict. Evenimentele din cadrul proiectului vor avea loc în trei orașe ale Republicii Moldova: Chișinău, Bălți și Cahul .\n• Chișinău : 26 noiembrie\n• ora 13:00: Atelier „O mie de zile de război. Frontul și mass-media”\n\nRoman Pahulich , jurnalist de război renumit și corespondent al proiectului „Donbas Realii” din cadrul Serviciului Ucrainean al Radio Europa Liberă, va fi invitatul special al evenimentului. Pahulich a realizat reportaje din cele mai fierbinți zone ale conflictului, inclusiv regiunile Sumî, Harkov, Donețk și Zaporojie. Reportajele sale, care au adunat milioane de vizualizări, prezintă povești reale despre oameni și evenimente care modelează cursul războiului.\n\nParticipanții vor avea ocazia să interacționeze direct cu Roman Pahulich și să afle detalii despre experiențele sale pe front.\n\nObiectivele proiectului includ creșterea nivelului de conștientizare cu privire la riscurile destabilizării regionale și încurajarea dialogului pentru pace, bazându-se pe poveștile reale ale celor afectați de război.\n\nProiectul este sprijinit de Ambasada SUA în Republica Moldova și realizat în colaborare cu parteneri locali, precum Universitatea de Stat „Alecu Russo” din Bălți și Asociația ECOU din Cahul . Evenimentul de la Chișinău va fi transmis online pe platforma privesc.eu .",
  "metadata": {
    "original_file": "ZiuaDeAzi_0220.html"
  }
}