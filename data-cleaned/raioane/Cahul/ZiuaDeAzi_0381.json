{
  "title": "Cupa Primarului Municipiului Cahul 2024: Taekwon-Do ITF, Ediția a III-a, aduce în arenă cei mai buni sportivi",
  "content": "Sâmbătă, la data de 26 octombrie 2024, începând cu ora 09:00, va avea loc „Cupa Primarului Municipiului Cahul-2024” la Taekwon-Do ITF, ediția a III-a. Evenimentul se va desfășura la Școala Sportivă Nr. 1 din Cahul și este organizat de Primăria Municipiului Cahul în colaborare cu Clubul Sportiv „Spartan”.\n\nCompetiția promite să aducă laolaltă sportivi pasionați de taekwon-do, într-o serie de meciuri care vor pune în valoare abilitățile tehnice și disciplina specifică acestui sport. Participanții se vor întrece în cadrul unui eveniment sportiv care a devenit deja o tradiție la nivel local, atrăgând tot mai mulți spectatori și susținători.",
  "metadata": {
    "original_file": "ZiuaDeAzi_0381.html"
  }
}