{
  "title": "Consiliul Raional Cahul se va convoca în ședință ordinară la 17 decembrie 2024",
  "content": "Consiliul Raional Cahul va desfășura o ședință ordinară la data de 17 decembrie 2024, la ora 10:00, în incinta Consiliului Raional Cahul, situat pe Piața Independenței, nr.2, în sala de ședințe, etajul II.\n\nPrintre subiectele incluse pe ordinea de zi se numără aprobarea organigramei și bugetului raional pentru anul 2025, modificarea Programului privind fondul rutier pentru întreținerea drumurilor de interes raional și aprobarea organigramelor și statelor de personal ale centrelor de sănătate din raion. De asemenea, vor fi discutate aspecte legate de educație, sănătate mintală și activitățile de evidență militară a cetățenilor.\n\nÎnainte de ședința Consiliului Raional, vor avea loc ședințele comisiilor consultative, programate pentru 13 și 16 decembrie 2024.\n\nToți cetățenii interesați sunt invitați să participe la aceste discuții și să se informeze asupra deciziilor importante pentru comunitate.",
  "metadata": {
    "original_file": "ZiuaDeAzi_0163.html"
  }
}