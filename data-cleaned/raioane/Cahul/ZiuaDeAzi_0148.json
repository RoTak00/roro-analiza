{
  "title": "La Cahul a avut loc competiția sportivă ,,Într-un corp sănătos, o minte sănătoasă”, ediția 2024. Vezi câștigătorii",
  "content": "În perioada noiembrie-decembrie 2024, Serviciul Tineret și Sport din cadrul Consiliului Raional Cahul a organizat competiția sportivă Starturi Vesele „Într-un corp sănătos, o minte sănătoasă”, un eveniment dedicat promovării unui stil de viață sănătos și încurajării spiritului de echipă. Activitățile s-au desfășurat în patru zone ale raionului Cahul, reunind peste 20 de instituții de învățământ și implicând în jur de 200 de tineri entuziaști.\n\nCompetiția a debutat pe 27 noiembrie 2024, în satul Brînza, continuând pe 28 noiembrie 2024, în satul Găvănoasa, și pe 29 noiembrie 2024, în satul Zîrnești. Ultima etapă zonală s-a desfășurat pe 3 decembrie 2024, în satul Roșu.\n\nMarea finală, desfășurată pe 6 decembrie 2024, în sala sportivă a Colegiului de Medicină din municipiul Cahul, a reunit cele mai bine pregătite echipe din cadrul competiției. După desfășurarea probelor din etapa finală, podiumul competiției a fost ocupat de următoarele echipe:\n\nPe parcursul competiției, participanții s-au întrecut în probe sportive diverse, adaptate vârstei și abilităților fiecăruia. Activitățile au inclus ștafete, jocuri de echipă, săritura de pe loc și întreceri cu otgonul, desfășurate într-o atmosferă vibrantă, marcată de entuziasm și energie.",
  "metadata": {
    "original_file": "ZiuaDeAzi_0148.html"
  }
}