{
  "title": "Teatrul „B. P. Hasdeu” din Cahul împlinește 37 ani de la fondare",
  "content": "Teatrul „B. P. Hasdeu” din Cahul împlinește astăzi 37 ani de la fondare. Înființat în 1987, teatrul a devenit de-a lungul timpului un reper cultural important pentru oraș și pentru întreaga regiune.\n\nDe-a lungul celor 37 de ani de existență, Teatrul „B. P. Hasdeu” a pus în scenă numeroase spectacole, a găzduit festivaluri și evenimente culturale, contribuind astfel la dezvoltarea vieții culturale a orașului Cahul.\n\n,, Teatrul „B. P. Hasdeu” este unul din principalii piloni culturali ai municipiului Cahul și ai țării, fără de care nu ne putem imagina localitatea noastră. Sunteți o adevărată oază de meditație și de repaos pentru spirit. Vă iubim și vă apreciem înalt. La mulți și rodnici ani!'', a transmis Tatiana Romaniuc, viceprimar al municipiului Cahul.\n\nCu prilejul acestei aniversări, conducerea teatrului a adresat mulțumiri tuturor celor care au contribuit la succesul instituției și a lansat noi proiecte pentru viitor, printre care colaborări cu teatre din țară și din străinătate.\n\n,,Vrem să aducem în această zi aniversară un omagiu tuturor celor care au transformat teatrul cahulean într-o prestigioasă instituție de cultură, actorilor, tuturor colaboratorilor, prietenilor care montează aici, ne încurajează și, nu în ultimul rând, Măriei sale Spectatorului, care ne așteaptă și ne inspiră!'', transmite conducerea Teatrului „B. P. Hasdeu” din Cahul",
  "metadata": {
    "original_file": "ZiuaDeAzi_0411.html"
  }
}