{
  "title": "Cupa Primarului la Taekwon-Do ITF, ediția III, la Cahul | VIDEO",
  "content": "Cupa Primarului la Taekwon-Do ITF, ajunsă la a treia ediție, s-a desfășurat cu succes la Cahul.\n\nCompetiția a adunat, în acest an, un număr record de participanți (283 sportivi) înregistrați din cinci cluburi sportive: Spartan (președinte Ivan Iliev), Ribakov Team (președinte Gheorghe Riakov), Nikao (președinte Ion Postu), Leo (președinte Valeriu Tolstogan) și Dinamic (președinte Daniel Niculiță).\n\nSportivii au dat dovadă de performanțe remarcabile, demonstrând juriului și publicului larg că merită locurile de frunte.\n\nMenționăm că evenimentul a fost organizat de Primăria municipiului Cahul și Clubul Sportiv Spartan, în frunte cu președintele Ivan Iliev.",
  "metadata": {
    "original_file": "ZiuaDeAzi_0344.html"
  }
}