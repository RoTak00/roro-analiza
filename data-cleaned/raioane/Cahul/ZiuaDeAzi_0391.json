{
  "title": "Stop Vot! În raionul Cahul au votat peste 40 mii de cetățeni",
  "content": "La ora 21:00, în raionul Cahul, potrivit datelor Comisiei Electorale Centrale, prezența la vot a constituit circa 41 % dintre care circa 45% bărbați și 55% femei.\n\nÎn total, astăzi la urne s-au prezentat 40363 de alegători care și-au expus poziția la Referendumul Constituțional și au votat președintele Moldovei.\n\nDe data aceasta, procentul participării la vot pe categorii de vârstă este unul mai uniform, cu toate că cei mai activi votanți rămân persoanele care trec de vârsta de 56 ani. Alegătorii cu vârsta cuprinsă între 56 și 65 de ani - 23,07%, 36-45 ani - 16,62%, 46 - 55 ani - 17,09%. Tinerii în vârsta de la 18 la 35 ani au votat în total de circa 18%\n\nReamintim că astăzi în Moldova au loc Alegerile Prezidențiale și Referendumul Constituțional. Alegătorii au fost așteptați la urnele de vot până la ora 21:00.",
  "metadata": {
    "original_file": "ZiuaDeAzi_0391.html"
  }
}