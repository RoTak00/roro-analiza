{
  "title": "„Majorette-Show” Cahul a strălucit la Cluj-Napoca, în cadrul proiectului „Unire prin Cultură”",
  "content": "Ansamblul coregrafic „Majorette-Show” al Palatului de Cultură „Nicolae Botgros” din Cahul a încântat publicul clujean cu un spectacol memorabil, în cadrul proiectului cultural „Unire prin Cultură”.\n\nEvenimentul, desfășurat la Casa de Cultură a Studenților „Dumitru Fărcaș”, a reunit artiști din România și Republica Moldova, promovând valorile comune și întărind legăturile dintre cele două țări.\n\nEnergia, pasiunea și profesionalismul cu care au evoluat tinerii artiști cahuleni au cucerit sala arhiplină.\n\nParticiparea delegației a fost susținută de Nina Moldovan, Consul Onorific al Republicii Moldova la Cluj-Napoca, și Rodica Panașescu, directoarea Palatului de Cultură „Nicolae Botgros”, conducător artistic al Ansamblului coregrafic „Majorette-Show” din Cahul.",
  "metadata": {
    "original_file": "ZiuaDeAzi_0157.html"
  }
}