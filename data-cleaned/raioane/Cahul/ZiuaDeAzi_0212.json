{
  "title": "Demisii în plin proces de evaluare! 2 judecători ai Curții de Apel Cahul pleacă din funcții",
  "content": "15 judecători ai Curților de Apel Bălți, Cahul și Comrat pleacă din funcții. Aceștia au depus deja cererile de demisie care vor fi examinate la următoarea ședință a Consiliului Superior al Magistraturii (CSM) din data de 2 decembrie, transmite tv8.md\n\nPrintre cei care au ales să plece, înainte să fie evaluați în cadrul Comisiei Vetting este și președintele interimar al Curții de Apel Cahul, Galina Vavrin dar și judecătorul Evghenii Durecenschii.\n\nLista judecătorilor care au depus cereri de demisie, o puteți vedea mai jos:\n\nEvaluarea Curților de Apel Bălți, Cahul și Comrat a început pe 7 noiembrie. Comisia Vetting a notificat toți magistrații acestor instanțe cu privire la începerea evaluării integrității lor financiare și etice. 15 judecători de la Curtea de Apel Bălți, 4 de la Curtea de Apel Cahul și 4 de la Curtea de Apel Comrat au primit de la Comisie primele documente pentru inițierea evaluării.\n\nJudecătorii notificați au fost rugați să completeze și să transmită Comisiei Declarația de avere și interese personale pentru ultimii 5 ani, Declarația privind persoanele apropiate din sistemul judiciar, procuratură și administrația publică, precum și Chestionarul de etică, care se completează obligatoriu.",
  "metadata": {
    "original_file": "ZiuaDeAzi_0212.html"
  }
}