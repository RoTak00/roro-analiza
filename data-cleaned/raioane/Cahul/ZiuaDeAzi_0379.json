{
  "title": "Generația Z Preferă Jocurile Video în Defavoarea Filmelor",
  "content": "Un studiu realizat în 2024 de Entertainment Software Association (ESA) relevă o schimbare semnificativă în obiceiurile de consum al divertismentului în rândul Generației Z. Potrivit datelor, 63% dintre tinerii din această generație preferă să joace jocuri video în loc să privească filme.\n\nPe lângă aspectul pur distractiv, jocurile video au devenit o modalitate de conectare cu ceilalți. Conform studiului, 71% dintre cei din Generația Z consideră că jocurile video sunt o cale eficientă de a socializa, comparativ cu doar 21% din generația Baby Boomers, care preferă alte forme de interacțiune. Aspectul interactiv al jocurilor, atrage o generație crescută în era digitală, făcând filmele să pară pasive.\n\nEntertainment Software Association (ESA) este organizația comercială care reprezintă industria jocurilor video din Statele Unite. Fondată în 1994, ESA promovează interesele dezvoltatorilor, editorilor și distribuitorilor de jocuri video. Totodată, ESA joacă un rol activ în educație, reglementarea și protecția proprietății intelectuale în industria de gaming.",
  "metadata": {
    "original_file": "ZiuaDeAzi_0379.html"
  }
}