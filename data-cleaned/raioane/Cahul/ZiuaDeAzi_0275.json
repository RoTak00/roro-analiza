{
  "title": "VIDEO | Cei trei tineri din Cahul, sancționați după acte de vandalism la Palatul de Cultură din municipiu",
  "content": "Inspectoratul de Poliție Cahul a luat măsuri ferme împotriva celor trei tineri implicați într-un incident de vandalism în seara de 9 noiembrie la Palatul de Cultură din Cahul, în care a avut loc „Discoteca Tinerilor”. Aceștia au provocat daune materiale semnificative în cadrul instituției, un spațiu dedicat evenimentelor culturale, și acum se confruntă cu sancțiuni legale și financiare.\n\nPoliția a acționat rapid în acest caz, identificând și reținând tinerii în urma analizării înregistrărilor de securitate și mărturiilor de la fața locului.\n\nÎn cadrul interogatoriului, cei trei și-au recunoscut vina, moment surprins în acest video care este pus la dispoziția publicului. În imagini, aceștia își exprimă regretul pentru faptele comise, admisând că au acționat impulsiv și nesăbuit.",
  "metadata": {
    "original_file": "ZiuaDeAzi_0275.html"
  }
}