{
  "title": "Transportare ilegală de masă lemnoasă fără acte de proveniență, descoperită în Tartaul de Salcie",
  "content": "Inspectoratul pentru Protecția Mediului Cahul, în colaborare cu sectoristul din satul Bucuria al Inspectoratului de Poliție Cahul, au descoperit la 21 ianuarie 2025 un caz de transportare a masei lemnoase fără acte legale de proveniență în localitatea Tartaul de Salcie.\n\nÎn urma acestei constatări, a fost întocmit un proces-verbal în conformitate cu prevederile art. 142 alin. 2 din Codul Contravențional al Republicii Moldova.\n\nReprezentanții IPM Cahul au subliniat că acest caz face parte dintr-un efort mai amplu de combatere a exploatării ilegale a resurselor naturale. Pentru a preveni astfel de activități, inspectorii de mediu, împreună cu polițiștii din cadrul Inspectoratului de Poliție Cahul, vor intensifica monitorizarea transportului și a exploatării masei lemnoase pe parcursul anului 2025.",
  "metadata": {
    "original_file": "ZiuaDeAzi_0024.html"
  }
}