{
  "title": "Wolfpack BJJ Cahul aduce acasă 17 medalii de aur de la Campionatul Moldovei de Jiu Jitsu (Newaza)",
  "content": "Sportivii Wolfpack BJJ Cahul au prezentat cu mândrie municipiul Cahul la Campionatul Moldovei Jiu Jitsu (Newaza).\n\nAceștia și-au demonstrat abilitățile sportive și au atins performanțe remarcabile, fiind la final apreciați pentru meritele lor. În total, au obținut 17 medalii de aur, 7 medalii de argint și 11 medalii de bronz.\n\n,,Sincere felicitări sportivilor pentru rezultatele obținute și succese mari în continuare!! Aceste rezultate nu ar fi fost posibile fără susținerea și motivația părinților. Vă mulțumesc din suflet că ne ajutați să fim cei mai puternici. Pentru conlucrare, susținere și motivație mulțumim Primăriei municipiului Cahul! Nu în ultimul rând mulțumim MOLDOVAN JIU-JITSU FEDERATION pentru organizare! Nu ne oprim aici, rămânem motivați pentru ceva mai mult!!'', transmite Mircea Bragagiu, antrenorul Wolfpack BJJ Cahul.",
  "metadata": {
    "original_file": "ZiuaDeAzi_0224.html"
  }
}