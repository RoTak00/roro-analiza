{
  "title": "În grădinițele din Cahul vor fi înființate centre de resurse",
  "content": "Ministerul Educației și Cercetării, în parteneriat cu UNICEF, va înființa centre de resurse în 150 de instituții de educație timpurie din țară, pentru a promova învățarea prin joc, dezvoltarea socio-emoțională și incluziunea copiilor refugiați sau din medii social-vulnerabile.\n\nCentrele vor funcționa pe tot parcursul zilei, oferind activități educaționale în prima parte pentru copiii din grădinițe, iar în a doua parte pentru copiii din comunități vulnerabile, de altă etnie sau refugiați.\n\nDin raionul Cahul au fost selectate pentru acest program următoarele grădinițe: Cresa-gradinita ,Andries\"(s.Andrusul de Jos), IET nr.14 ,,Spicușor\", IET nr.4 ,,Zâmbetul”, IET „Clopotelul”,(s. Crihana Veche), IET nr.9 \"Scufița Roșie\", IET „Prichindel\", (s. Pelinei), IET nr.1 „Ghiocel\", IET nr.8\" Prichindel.\n\nCentrele de resurse vor fi dotate cu mobilier și materiale didactice pentru activități educaționale, vor dispune de locuri special amenajate pentru lectură, seturi LEGO și DUPLO pentru dezvoltarea abilităților motorii și creative, precum și kituri educaționale pentru profesori și părinți. De asemenea, acestea vor avea în dotare circa 70 de titluri de cărți din programul de educație socio-emoțională și alte cărți pentru stimularea cititului.\n\nGrădinițele au fost selectate în urma a două apeluri de propuneri, la care au participat peste 400 de instituții de educație timpurie din țară. Criteriile de selecție au vizat, în mare parte, numărul de grupe din instituție, dispunere de spațiu de dimensiuni corespunzătoare și reparat, numărul de copii vulnerabili și refugiați din localitate, motivația de a deschide un astfel de centru ș.a.\n\nLista tuturor grădinițelor selectate poate fi găsită aici .",
  "metadata": {
    "original_file": "ZiuaDeAzi_0453.html"
  }
}