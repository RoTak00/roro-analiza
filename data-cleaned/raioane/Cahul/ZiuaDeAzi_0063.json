{
  "title": "Cahul găzduiește un meci important în Campionatul Național de Volei Feminin",
  "content": "Duminică, în data de 12 ianuarie 2025, ora 12:00, pasionații de volei din Cahul și din întreaga regiune sunt invitați să urmărească un meci în cadrul Campionatului Republicii Moldova la volei feminin, Liga A.\n\nȘcoala Sportivă Nr.1 din Cahul va da piept cu echipa Școlii Sportive Nr.2 din Bender într-o confruntare care se anunță a fi una extrem de disputată. Acest meci va avea loc la Sala de Sport a Școlii Sportive Nr.1 din Cahul.\n\nAmatorii de sport sunt așteptați să vină în număr cât mai mare pentru a-și susține echipa locală și a savura emoțiile unui meci de înalt nivel.",
  "metadata": {
    "original_file": "ZiuaDeAzi_0063.html"
  }
}