{
  "title": "Consiliul raional Cahul va aloca 100 000 lei pentru reparația gazoductului Cahul-Lebedenco-Pelinei, afectat de inundații",
  "content": "Comisia pentru Situații Excepționale a hotărât (Nr.11 din 18 octombrie 2024) de a aloca suma de 100 000 de lei din fondul de rezervă pentru a repara un segment al gazoductului inter-rural Cahul-Lebedenco-Pelinei. Această decizie a fost luată ca urmare a demersului SRL Cahul-Gaz, în urma inundațiilor care au afectat regiunea în perioada septembrie-octombrie 2024.\n\nSegmentul de gazoduct situat între punctele de reper 161+20m și 163+80m a suferit deteriorări semnificative din cauza ploilor abundente. Pentru a asigura continuitatea furnizării de gaze naturale în zonă și pentru a preveni eventualele incidente, autoritățile locale au considerat necesară alocarea urgentă a acestor fonduri.\n\nDirecția Generală de Finanțe a Consiliului raional Cahul urmează să elaboreze un proiect de dispoziție detaliat privind modul în care vor fi utilizate aceste fonduri. Proiectul va fi supus aprobării la următoarea ședință a Consiliului raional.",
  "metadata": {
    "original_file": "ZiuaDeAzi_0399.html"
  }
}