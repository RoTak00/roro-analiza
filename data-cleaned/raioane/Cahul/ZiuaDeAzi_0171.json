{
  "title": "Educație anti-corupție: IP Cahul și elevii din Crihana Veche promovează integritatea",
  "content": "Elevii clasei a IX-a de la Gimnaziul „Mihai Eminescu” din Crihana Veche au participat la o oră informativă cu tema „Educație și intoleranță față de corupție” , desfășurată în colaborare cu Inspectoratul de Poliție Cahul. Activitatea a fost moderată de inspectorii Tatiana Feodora și Aliona Țațu, ofițeri ai Serviciului de Interacțiune Comunitară din cadrul SSP al IP Cahul.\n\nEvenimentul a avut ca scop informarea elevilor despre natura corupției, formele și componentele acesteia, precum și despre legislația care reglementează prevenirea și combaterea corupției. Elevii au fost implicați activ în dezbateri, fiind împărțiți în grupuri pentru a discuta despre riscurile și impactul acestui fenomen asupra societății.\n\nPrin această activitate, organizatorii au dorit să inspire tinerii să adopte o atitudine de intoleranță față de corupție , subliniind importanța integrității personale.\n\nOrganizatorii au mulțumit inspectorilor Tatiana Feodora și Aliona Țațu pentru abordarea prietenoasă și informațiile utile, precum și partenerilor implicați în această inițiativă educativă.",
  "metadata": {
    "original_file": "ZiuaDeAzi_0171.html"
  }
}