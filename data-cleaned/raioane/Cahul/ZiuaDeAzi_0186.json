{
  "title": "Gala Laureaților la Concursul Național de Muzică Instrumentală \"7 Note Muzicale\", Ediția a IV-a",
  "content": "La data de 30 noiembrie 2024, scena Teatrului „B.P. Hasdeu” din municipiul Cahul a găzduit Gala Laureaților din cadrul Concursului Național de Muzică Instrumentală „7 Note Muzicale”, ediția a IV-a. Evenimentul a celebrat excelența în arta muzicală, cu tineri talentați din întreaga țară, care au impresionat publicul prin virtuozitate și pasiune.\n\nÎn cadrul Galei, au fost premiați participanții care s-au remarcat în prima zi a concursului, fiind recompensate cu premii pentru performanțele lor. Printre câștigători s-au numărat laureații locurilor I, II și III, precum și cei care au obținut Premiul Mare, care au fost răsplătiți cu trofee, diplome și premii bănești în valoare de 1000 de lei.\n\nUn moment special al evenimentului a fost acordarea premiilor și recunoașterea profesorilor, mentorii acestor tineri muzicieni. Aceștia au fost onorați cu diplome și premii bănești, pentru dedicarea și profesionalismul lor în formarea celor mai buni elevi.",
  "metadata": {
    "original_file": "ZiuaDeAzi_0186.html"
  }
}