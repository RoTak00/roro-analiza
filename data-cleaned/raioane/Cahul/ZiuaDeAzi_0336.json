{
  "title": "Satul Larga Nouă a sărbătorit 517 ani de istorie și tradiție | FOTO",
  "content": "Comunitatea din Larga Nouă a marcat duminică, 27 octombrie, o dublă sărbătoare: aniversarea a 517 ani de la prima atestare documentară a localității și Ziua Roadei și Recunostinței.\n\nEvenimentul, care a reunit oameni de toate vârstele, a fost o ocazie de a celebra bogata istorie a satului și de a aduce un omagiu tradițiilor locale.\n\nExpoziții meșteșugărești, acorduri muzicale autentice, dansuri populare pline de viață și preparate culinare delicioase au creat o atmosferă festivă, care a transportat pe cei prezenți într-o călătorie în timp. Evenimentul a fost o dovadă a unității comunității și a atașamentului față de valorile tradiționale.",
  "metadata": {
    "original_file": "ZiuaDeAzi_0336.html"
  }
}