{
  "title": "Natalia Barbu vine cu un concert la Cahul. Vezi când",
  "content": "Cahul se pregătește pentru un eveniment muzical de excepție! În data de 12 octombrie, Palatul de Cultură „N. Botgros” va găzdui un concert susținut de îndrăgita artistă Natalia Barbu.\n\nEvenimentul va debuta la ora 11:00 cu un masterclass, oferindu-le tinerelor talente din oraș și raion o oportunitate unică de a învăța de la o profesionistă a muzicii.\n\nConcertul propriu-zis va avea loc începând cu ora 18:00. Natalia Barbu va urca pe scenă alături de colective artistice locale și copii talentați, promițând un spectacol memorabil.\n\nIntrarea este liberă, astfel încât toți cei interesați sunt invitați să participe și să se bucure de o seară plină de muzică bună și emoții.\n\nEvenimentul este organizat de Primăria municipiului Cahul, în parteneriat cu Palatul de Cultură „N. Botgros” , A.O. Music Galaxy și alte instituții locale. Partener media a evenimentului - ziuadeazi.md",
  "metadata": {
    "original_file": "ZiuaDeAzi_0462.html"
  }
}