{
  "title": "Încă un caz de contrabandă la vama Cahul: 1000 pachete de țigări, depistate tăinuite în bagajul unui pasager",
  "content": "Cazul a fost documentat de ofițerii Echipelor mobile ale Serviciului Vamal, în coordonare cu ofițerii Direcției integritate și supraveghere, după ce au supus verificărilor un autocar de model ,,Setra”, aflat la pista de ieșire a postului vamal Cahul.\n\nÎn cadrul controlului vamal al bagajelor pasagerilor, au fost depistate 1000 pachete de țigări, ce erau tăinuite în bagajul unui pasager, un conațional în vârstă de 33 de ani.\n\nȚigările au fost ridicate și sunt pasibile confiscării, iar persoana este documentată pentru nedeclarare și tăinuirea produselor de tutungerie în scopul transportării ilicite.",
  "metadata": {
    "original_file": "ZiuaDeAzi_0135.html"
  }
}