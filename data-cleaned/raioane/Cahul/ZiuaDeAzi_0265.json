{
  "title": "Pizzeria Metropolis organizează un masterclass de pizza pentru copii. Vezi detalii:",
  "content": "Pizzeria Metropolis din municipiul Cahul, invită toți copiii să participe la un masterclass special de făcut pizza, unde, sub îndrumarea bucătarilor, cei mici vor învăța pas cu pas să prepare o pizza delicioasă de la zero.\n\nÎn cadrul acestei experiențe interactive, copiii vor învăța să frământe și să întindă aluatul, să aleagă și să combine ingredientele potrivite și să decoreze creativ pizza. Masterclass-ul este o combinație perfectă de distracție și educație, oferind copiilor ocazia să socializeze și să își dezvolte abilități culinare. La final, fiecare mic bucătar își va savura propria creație.\n\nData urmează a fi stabilită de organizatori, iar pentru mai multe informații și înscrieri, sunați la 078800751.",
  "metadata": {
    "original_file": "ZiuaDeAzi_0265.html"
  }
}