{
  "title": "RIBAKOV TEAM a câștigat 34 de medalii la Competiția Internațională din Ungaria",
  "content": "RIBAKOV TEAM a câștigat 34 de medalii la Competiția Internațională din Ungaria, desfășurată în perioada 05-06 octombrie.\n\nÎntr-o competiție acerbă, cu peste 570 de sportivi din 7 țări, echipa din Cahul s-a remarcat prin determinare și talent, clasându-se pe locul 7 din 47 de cluburi participante și pe locul 3 în clasamentul pe țări.\n\n,, A fost o competiție la care am acumulat multă experiență, deoarece au fost peste 200 de sportivi ucraineni participanți , iar ei sunt cei mai buni din lume la luptă. La probele de echipă la juniori și la seniori am ajuns în finale, unde ne-am întâlnit cu cei de la ,,Solovey Team” din Ucraina, care este unul din cele mai bune cluburi din lume la Taekwon-Do, deci am învățat multe lucruri și acum deja ne concentrăm pe următoarele evenimente.” , a menționat Gheorghe Ribakov, președinte și antrenor principal al clubului.",
  "metadata": {
    "original_file": "ZiuaDeAzi_0437.html"
  }
}