{
  "title": "Întreprinderile sociale ar putea fi scutite de un șir de taxe și impozite locale la Cahul",
  "content": "Câteva propuneri în acest sens au fost înaintate de către societatea civilă pentru proiectul bugetului pentru anul 2025.\n\nPotrivit demersurilor, întreprinderile sociale sau întreprinderile sociale de inserție, înregistrate oficial, pot fi scutite de plata taxelor locale și impozitelor pe bunurile imobiliare.\n\nPotrivit autorilor demersurilor, această abordare ar putea impulsiona crearea și dezvoltarea întreprinderilor sociale în municipiul Cahul, mai ales că la moment activează doar o întreprindere sociale înregistrată oficial.\n\nDecizia finală aparține Consiliului municipal Cahul, care urmează să aprobe bugetul municipal penru anul 2025 la următoarea ședință.\n\nPrecizăm că în în luna septembrie 2022, la Cahul a fost lansat primul HUB regional din Sudul țării de Afaceri Sociale creat cu suportul Uniunii Europene și cofinanțat de Suedia, prin intermediul Fundației Est-Europene în parteneriat cu Keystone Moldova și Centrul Contact.",
  "metadata": {
    "original_file": "ZiuaDeAzi_0117.html"
  }
}