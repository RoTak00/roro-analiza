{
  "title": "Aeroportul Internațional Cahul scos la vânzare pe 999",
  "content": "Două milioane cinci sute de mii de euro, este prețul indicat în anunțul postat pe platforma națională de vânzări.\n\n„Suprafața aeroportului este de 109 hectare. Zona împrejmuită si păzită. Teritoriul are o pistă care măsoară 1883 de metri. Tip suprafata: asfalt - beton” se spune în anunț.\n\nPrecizăm că în anii 2000, Aeroportul a fost transmis în gestiunea Consiliului raional Cahul, care a inițiat un parteneriat public privat cu o întreprindere fondată de un cetățean al Germaniei, originar din Ucraina. Atunci clădirea aeroportului a fost renovată, dar avioanele așa și nu au mai ajuns să decoleze de la Cahul. Cândva, de aici se făceau curse către Rusia, Ucraina, România, sau Turcia.\n\nÎntr-un final, Consiliul raional Cahul a înstrăinat cota parte din capitalul social al întreprinderii comune fondate, iar de atunci, aeroportul nu a mai ajuns a fi funcțional.\n\nCitește și: Cahul avea, pe timpuri, un aeroport internațional. A fost cumpărat de un străin, iar primăria îl vrea înapoi /VIDEO\n\nLa începutul anului, Ministrul Infrastructurii și Dezvoltării Regionale Andrei Spînu a declarat că un aeroport funcțional în zona de sud la Cahul este una dintre opțiunile Guvernului .\n\nVezi și: Cum ar putea arăta aeroportul din Cahul. Un tânăr a proiectat reconstrucția acestuia /VIDEO",
  "metadata": {
    "original_file": "ZiuaDeAzi_0470.html"
  }
}