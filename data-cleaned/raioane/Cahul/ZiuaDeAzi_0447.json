{
  "title": "Alertă cu bombă la Complexul de Servicii Sociale „Împreună” din Cahul",
  "content": "În această seară polițiștii din Cahul au fost alertați despre o bombă la Complexul de Servicii Sociale „Împreună” din municipiul Cahul. Alerta s-a dovedit a fi falsă.\n\nPotrivit surselor noastre, copii din complex au fost transportați la alt centru de plasament, iar toate serviciile au fost implicate pentru verificări.\n\nÎn această seară, Poliția din Cahul a fost sesizată cu privire la o amenințare telefonică primită de către o instituție de plasament. Apelantul a afirmat că imobilul este minat, oferind un termen de o oră pentru evacuare.\n\nConform protocolului, echipele de intervenție s-au deplasat operativ la fața locului. Oamenii legii nu au identificat nici un dispozitiv exploziv, iar activitățile instituției au fost reluate.\n\nPoliția investighează cazul pentru a identifica autorul apelului, reamintind că astfel de acțiune reprezintă o infracțiune, pedepsită conform legii.",
  "metadata": {
    "original_file": "ZiuaDeAzi_0447.html"
  }
}