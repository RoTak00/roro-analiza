{
  "title": "Cahul găzduiește a IV-a ediție a Turneului de Șah Clasic „Cupa Municipiului Cahul”",
  "content": "Pasionații de șah din Cahul sunt invitați să participe la un eveniment de prestigiu! În perioada 1-2 februarie și 8-9 februarie, precum și 15 februarie 2025, Palatul de Cultură „Nicolae Botgros” va fi gazda celei de-a patra ediții a Turneului de Șah Clasic „Cupa Municipiului Cahul”.\n\nScopul principal al turneului este promovarea jocului de șah în rândul copiilor și adulților, stimularea practicării regulate a exercițiului fizic și intelectual, precum și perfecționarea măiestriei sportive.\n\nCum pot participa? Potrivit organizatorilor, la turneu sunt invitați toți doritorii, indiferent de nivel, cu domiciliul în municipiul Cahul. Înscrierile se pot face până la data de 31 ianuarie 2025, pe adresa de e-mail Această adresă de email este protejată contra spambots. Trebuie să activați JavaScript pentru a o vedea. sau prin SMS la numărul +37369062742.\n\nCe premii sunt puse în joc? Premiile sunt generoase și constau în cupe, medalii, diplome și premii bănești în valoare totală de peste 3000 de lei. De asemenea, cel mai tânăr participant va fi recompensat cu un premiu special.\n\nSistemul de joc va fi rotativ, cu un total de 9 runde, iar controlul timpului va fi de 60 de minute plus 30 de secunde per mutare.\n\nOrganizatorii evenimentului sunt conducerea Palatului de Cultură „Nicolae Botgros”, cu finanțare din partea Primăriei municipiului Cahul.",
  "metadata": {
    "original_file": "ZiuaDeAzi_0005.html"
  }
}