{
  "title": "O elevă de clasa a VII-a a realizat macheta pensiunii „Green Village”, folosind calcule matematice",
  "content": "Amelia Grosu, elevă în clasa a VII-a la Liceul Teoretic „Spiru Haret” din Chișinău, a creat macheta pensiunii „Green Village” din satul Roșu, municipiul Cahul. Schița complexului turistic a fost realizată în cadrul unui proiect școlar la matematică, potrivit diez.md.\n\nIdeea a venit de la mama Ameliei, care i-a arătat pensiunea. „Nu știa de existența acestui loc, dar a fost încântată de idee și a acceptat provocarea”, povestește mama tinerei.\n\nA fost dificil să caut materialele necesare pentru proiect, pentru că am vrut să arate cât mai aproape de realitate. Nu aveam mărimile reale a căsuțelor și trebuia intuitiv să potrivim compoziția, dar aici mama m-a ajutat, a spus Amelia Grosu.\n\nProiectul a impresionat nu doar profesorii, ci și administrația „Green Village”, care i-a oferit familiei în dar o cazare la pensiune în sens de apreciere.\n\nSuntem bucuroși să vedem cum generația tânără descoperă și promovează locurile frumoase din țara noastră. Sperăm ca această experiență să inspire și alți elevi să pună în valoare frumusețea Moldovei, a comunicat proprietarul „Green Village”.",
  "metadata": {
    "original_file": "ZiuaDeAzi_0000.html"
  }
}