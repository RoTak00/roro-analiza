{
  "title": "CAHUL: Un BMW a derapat și s-a izbit într-un copac | VIDEO",
  "content": "În această noapte, în jurul orei 00:42 în apropierea muncipiului Cahul, pe traseul R32, în apropierea drumului spre fostul Aeroport Internațional Cahul, un BMW a derapat de pe traseu și s-a izbit într-un copac, în apropierea localității Lebedenco.\n\nÎn automobilul BMW se aflau 5 persoane, 3 dintre care au fost internate în Spitalul Raional Cahul cu diferite traumatisme.\n\nLa fața locului a intervenit un echipaj de salvatori și pompieri, care cu ajutorul echipamentului specializat a efectuat lucrări de descarcerare și extragere a conducătorului auto. Ulterior, bărbatul în vârstă de 43 de ani, cu diverse traumatisme a fost predat echipajului de medici și transportat la spitalul raional pentru îngrijiri necesare.\n\nÎn automobil se aflau 5 persoane, 3 dintre care au fost internate în Spitalul Raional Cahul cu diferite traumatisme.\n\nCauza și circumstanțele producerii accidentului urmează să fie stabilite de organele de resort.",
  "metadata": {
    "original_file": "ZiuaDeAzi_0452.html"
  }
}