{
  "title": "Detalii de la INSP despre accidentul cu BMW: A fost urmărit și nu s-a oprit la cerința polițiștilor",
  "content": "În această noapte, în jurul orei 00:42 pe traseul R32, un automobil de model BMW s-a izbit într-un copac.\n\nPotrivit informațiilor oferite de INSP, Direcţiei patrulare SUD, șoferul nu s-a oprit la cerințele legale ale polițiștilor de patrulare și a continuat deplasarea pe străzile din municipiul Cahul, apoi a ieșit pe traseul R-32.\n\nContinuând deplasarea, urmărit de echipa de patrulare cu somare de a se stopa, conducătorul automobilului BMW categoric a ignorat prevederile legale ale poliției de a se stopa. Urmare, conducând cu viteză excesivă pentru a scăpa din vizorul poliției a pierdut controlul volanului în curbă și a derapat de pe traseu, tamponându-se într-un copac.\n\nS-a stabilit că conducătorul mijlocului de transport nu deținea dreptul special de a conduce și fiind testat cu aparatul de tip Drager a arătat o concentrație de 0.06 mg/l.\n\nPrecizare, în automobil se aflau 3 persoane, după îngrijirile medicale aceștia nu au fost internați la Spitalul Raional Cahul.\n\nCazul dat a fost înregistrat ca nestopare și urmează a fi atras la răspundere conducătorul BMW-ului.",
  "metadata": {
    "original_file": "ZiuaDeAzi_0450.html"
  }
}