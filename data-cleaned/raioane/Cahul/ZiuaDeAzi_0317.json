{
  "title": "Delapidare de fonduri Europene: Percheziții în Cahul pentru investigarea fraudelor în proiecte de reconstrucție a rezervației Biosferei „Prutul de Jos”",
  "content": "Ofițerii CNA și procurorii desfășoară mai multe percheziții într-o cauză penală pornită pe faptul delapidării banilor publici în cadrul unui proiect finanțat de Uniunea Europeană la Cahul.\n\nPotrivit faptelor investigate, persoane cu funcție de răspundere din cadrul Unității pentru Implementare, instituite pe lângă Agenția „Moldsilva” ar fi gestionat fraudulos peste 10 milioane de lei în procesul reconstrucției a mai multor imobile din cadrul Rezervației Biosferei „Prutul de Jos” din satul Slobozia Mare, raionul Cahul.\n\nDin investigațiile preliminare, la reconstrucția unui imobil existent și la proiectarea unui garaj în sumă totală 7,4 milioane de lei, agentul economic ar fi utilizat doar 3,7 milioane de lei, iar diferența de aproximativ 4 milioane de lei ar fi fost delapidată.\n\nÎn scopul obținerii probatoriului pe caz, ofițerii CNA și procurorii din cadrul Procuraturii mun. Chișinău efectuează percheziții la domiciliile a cinci persoane, printre care: ex-conducătorul Unității de Implementare a proiectului, reprezentantul agentului economic și reprezentantul companiei de proiectare. Trei persoane urmează a fi recunoscute în calitate de bănuit și cercetate în stare de libertate.\n\nOrice persoană se prezumă a fi nevinovată până la pronunțarea unei decizii definitive și irevocabile de judecată",
  "metadata": {
    "original_file": "ZiuaDeAzi_0317.html"
  }
}