{
  "title": "Tinerii din Cahul își pot planifica viitorul profesional la Conferința „Managementul Carierei”. Înregistrarea aici:",
  "content": "Pe 7 decembrie , începând cu ora 10:00 , tinerii cu vârste între 14 și 18 ani sunt așteptați să participe la Conferința „Managementul Carierei” , un eveniment dedicat orientării profesionale și ghidării în carieră.\n\nLa conferință vor participa 8 specialiști din diverse domenii, care vor împărtăși informații despre parcursul lor profesional, provocările și oportunitățile din domeniul lor de activitate. Evenimentul oferă participanților șansa de a interacționa direct cu experții, de a adresa întrebări și de a obține sfaturi valoroase despre competențele necesare și tendințele de pe piața muncii.\n\nParticiparea este gratuită , însă locurile sunt limitate. Înscrierea se face prin completarea formularului disponibil aici sau apelând numărul de telefon 060352881 .\n\nInițiativa face parte din proiectul „Orientarea profesională a tinerilor de 14 - 18 ani din Mun. Cahul” din cadrul programului Bugetare participativă pentru tineri, organizat în cadrul Programului „Cahul - Capitala Tineretului 2024”, implementată de Primăria municipiului Cahul și A.O. „Perspectiva”, cu suportul Ministerului Educației și Cercetării al Republicii Moldova și al Agenției Naționale pentru Tineret.",
  "metadata": {
    "original_file": "ZiuaDeAzi_0180.html"
  }
}