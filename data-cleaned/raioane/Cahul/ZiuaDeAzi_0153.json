{
  "title": "Echipa de volei feminin din Cahul a învins în „Liga A”, desfășurată în noul complex sportiv multifuncțional din Comrat",
  "content": "Voleibalistele din Cahul au cucerit Comratul! În cadrul inaugurării noului complex sportiv multifuncțional din Comrat, echipa Școlii Sportive nr.1 din Cahul a susținut un meci de senzație în Campionatul Moldovei la volei feminin „Liga A”.\n\nÎntr-o partidă maraton, care a durat peste două ore, cahulencele au învins cu scorul de 3:2 echipa gazdă. Această victorie vine după succesul obținut în primul meci al campionatului, când au învins și echipa VC „Alexia” din Chișinău.",
  "metadata": {
    "original_file": "ZiuaDeAzi_0153.html"
  }
}