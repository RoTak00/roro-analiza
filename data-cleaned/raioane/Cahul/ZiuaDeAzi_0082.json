{
  "title": "O femeie din raionul Cahul și-a găsit socrul fără suflare în fântână",
  "content": "O descoperire macabră a fost înregistrată sâmbătă dimineață, 28 decembrie, în localitatea Slobozia Mare, Cahul. O femeie a alertat poliția, după ce și-a găsit socrul, un bărbat în vârstă de 82 de ani, zăcând fără suflare într-o fântână, relatează sursele pulsmedia.md.\n\nMedicii-legiști nu au depistat semne de moarte violentă pe suprafața cadavrului.\n\nUn alt caz a avut loc și la Ștefan-Vodă. O femeie în vârstă de 53 de ani a alertat poliția, după ce în această dimineață, în jurul orei 07:30, și-a găsit soțul spânzurat într-un copac din curta casei.\n\nVictima s-a dovedit a fi un bărbat în vârstă de 57 de ani.\n\nOamenii legii au inițiat anchete pentru a stabili toate circumstanțele în care s-au produs cele două tragedii.",
  "metadata": {
    "original_file": "ZiuaDeAzi_0082.html"
  }
}