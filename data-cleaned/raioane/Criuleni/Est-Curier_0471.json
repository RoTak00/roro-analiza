{
  "title": "Când se vor acorda compensații la căldură pentru sezonul 2024-2025? (video)",
  "content": "Ministrul Muncii și Protecției Sociale, Alexei Buzu, a spus, într-un briefing de presă, că în anul curent cetățenii se vor putea înscrie pentru a primi compensații la căldură pe parcursul întregii luni noiembrie.\n\nMărimea compensației va depinde de veniturile familiei și numărul de membri. Ministrul nu a precizat de câți bani are nevoie Guvernul în acest an pentru a compensa cheltuielile pentru sezonul rece, motivând că încă se mai discută detaliile. Pentru a beneficia de ajutor, cetățenii trebuie să se înscrie în sistem, așa cum au făcut-o și în anii precedenți. ”În ultimele două sezoane reci, am avut aproximativ 700.000 de gospodării în sistem” – a spus Buzu.\n\nSursa video: serviciul de informare și comunicare cu mass-media al MMPS.",
  "metadata": {
    "original_file": "Est-Curier_0471.html"
  }
}