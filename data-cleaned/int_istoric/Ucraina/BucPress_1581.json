{
  "title": "Fundația „Speranța Vie” din Oradea, în vizită la Solotvino - BUCPRESS",
  "content": "Adrian Dreana, președintelele Fundației „Speranța Vie” (Living Hope Foundation) din Oradea, a vizitat comuna Slatina/Solotvino, vizită în cadrul căreia domnia sa și-a manifestat intenția de a sprijini din nou persoanele relocate temporar la Solotvino, (Slatina) din zonele afectate de invazia la scară larga a Federației Ruse.\n\nTotodată, prezența conducerii organizației amintite a oferit prilejul de a conveni asupra unei noi vizite, cu o echipă multidisciplinară de medici din România și Statele Unite ale Americii, care va efectua, în perioada urmatoare, o serie de consultații și tratamente medicale în unitățile spitalicești din cadrul comunității teritoriale Solotvino (Slatina).\n\nFolosim și acest prilej pentru a mulțumi intregii echipe a Fundației ” Speranța Vie ” din Oradea, pentru excelenta colaborare încă de la debutul razboiului din Ucraina și ne exprimăm întreaga recunoștință pentru efortul și disponibilitatea constantă a echipelor de medici care vin să ajute cu adevărat persoanele din Ucraina, cu o stare de sănătate precară, informează Consulul României la Solotvino, domnul Grațian Florin Pârvu.",
  "metadata": {
    "original_file": "BucPress_1581.html"
  }
}