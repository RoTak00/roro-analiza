{
  "title": "A ascuns în podea 225 de pachete de țigări: o locuitoare de 43 de ani din Transcarpatia a rămas fără automobil și fără lotul de produse din tutun - BUCPRESS",
  "content": "Automobilul “Renault” și 225 de pachete de țigări au fost confiscate de grăniceri de la o locuitoare de 43 de ani din Transcarpatia, care se îndrepta spre Slovacia prin punctul de trecere “Malyi Bereznyi.”\n\nInformația a fost comunicată pe pagina de Facebook a Administrației Regionale de Vest a Serviciului Frontierei de Stat.Potrivit agenției, țigările au fost descoperite în patru ascunzători amenajate în automobil.\n\n„Grănicerii au inspectat autoturismul și au găsit patru ascunzători, amplasate în podea și sub arcurile din față. Pentru a ajunge la ele, a fost necesară tăierea fundului automobilului. Din ascunzători, patrula de grăniceri a scos 225 de pachete de produse din tutun”, se precizează în comunicat.\n\nȚigările și automobilul “Renault” din anul 2011, cu o valoare totală de aproape 250 de mii de grivne, au fost confiscate de angajații vamali.",
  "metadata": {
    "original_file": "BucPress_1153.html"
  }
}