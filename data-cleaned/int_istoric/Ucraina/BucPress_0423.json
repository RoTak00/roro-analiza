{
  "title": "Dumitru Avasilica, etnic român din comuna Herța, căzut în războiul din Ucraina - BUCPRESS",
  "content": "Dumitru Avasilică, etnic român din comuna Herța, și-a pierdut viața pe 30 decembrie 2024, în timpul îndeplinirii unei misiuni militare în zona localității Makiivka, raionul Svatove, regiunea Luhansk. Potrivit informațiilor disponibile, acesta a fost victima unui atac cu dronă.\n\nDumitru s-a născut în satul Probotești și, ulterior, s-a stabilit în orașul Cernăuți împreună cu familia sa. Era căsătorit și avea două fiice.\n\nCeremonia de rămas-bun are loc astăzi, 3 ianuarie. Trupul neînsuflețit va fi transportat de la Cernăuți spre Târnauca, cu o oprire la Biserica „Sfântul Dumitru” din sat, unde va avea loc slujba religioasă, programată pentru ora 13:00.\n\nComunitatea locală din Târnauca și din împrejurimi este invitată să participe la ceremonia de înmormântare.\n\nDumitru Avasilică lasă în urmă o familie îndurerată, prieteni și apropiați care deplâng pierderea sa.",
  "metadata": {
    "original_file": "BucPress_0423.html"
  }
}