{
  "title": "Autoturism furat din Marea Britanie, reținut la granița cu România în regiunea Cernăuți - BUCPRESS",
  "content": "Pe 5 ianuarie, un autoturism furat a fost descoperit la granița cu România. Acest lucru a fost raportat de către Administrația Regională Vest a Serviciului de Grăniceri al Ucrainei.\n\nO cetățeană română a sosit la punctul de trecere a frontierei „Diakivți” cu destinația Ucraina, conducând un autoturism marca „Audi”.\n\nÎn timpul verificării documentelor vehiculului, s-a activat baza de date a Interpolului. Ulterior, grănicerii Detașamentului Cernăuți, în colaborare cu Biroul Ucrainean al Interpolului, au stabilit că în aprilie anul trecut, mașina a fost furată pe teritoriul Marii Britanii.\n\nDupă perfectarea documentelor necesare, cetățeana română și autoturismul aflat în căutare internațională au fost predați angajaților Poliției Naționale.",
  "metadata": {
    "original_file": "BucPress_0377.html"
  }
}