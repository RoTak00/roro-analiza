{
  "title": "Încă o încercare de a aduce grenade și muniție din sudul Ucrainei în regiunea Transcarpatia - BUCPRESS",
  "content": "Poliția a confiscat grenade și muniție de la un locuitor al orașului Herson din sudul Ucrianei, care a încercat să le introducă în regiunea Transcarpatia.\n\nPe 28 decembrie, la intrarea în regiunea Transcarpatia, la un punct de control din satul Nyjni Vorota, raionul Mucacevo, ofițerii de poliție au găsit într-una dintre mașini 2 grenade de luptă și 124 de cartușe pentru arme automate. Acest lucru a fost raportat pe pagina de Facebook a Poliției Naționale din Transcarpatia.\n\nPotrivit forțelor de ordine, un bărbat de 44 de ani din Herson a încercat să introducă ilegal grenade și muniție pe teritoriul regiunii Transcarpatia.\n\n“Ofițerii de aplicare a legii au chemat la fața locului serviciul de explozibili al Biroului principal al Poliției Naționale din regiunea și echipa de investigație. Experții au examinat și confiscat grenadele și muniția”, se arată în comunicat.\n\nAnchetatorii au clasificat incidentul la partea 1 a articolului 263 din Codul penal al Ucrainei. În prezent, agenții stabilesc originea muniției, scopul depozitării și importului acesteia în regiune noastră.",
  "metadata": {
    "original_file": "BucPress_1767.html"
  }
}