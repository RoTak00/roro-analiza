{
  "title": "În Ujgorod a ars o mașină a Crucii Roșii - BUCPRESS",
  "content": "În Ujgorod, în noaptea de 16 septembrie, a luat foc un autoturism al Crucii Roșii. Organizația a declarat că mașina a fost incendiată.\n\nDespre acest lucru s-a anunțat pe pagina de Facebook a organizației.\n\n„Autoturismul organizației regionale din Transcarpatia a Societății Crucii Roșii din Ucraina a fost incendiat. Cât de greu îi este unei organizații publice să obțină un autoturism! Iar niște oameni fără suflet distrug în câteva clipe eforturile și motivația…” – se arată în comunicatul organizației.\n\nȘeful interimar al Administrației Regionale de Stat din Transcarpatia, Miroslav Bilețki, a scris pe Telegram: „Am dat instrucțiuni autorităților de aplicare a legii să ia de urgență toate măsurile necesare pentru a stabili cauzele incidentului. În cazul în care vor fi descoperite semne de acțiuni infracționale, să fie concentrate toate eforturile pentru a găsi vinovații”.\n\nSuspilne a cerut un comentariu din partea autorităților de aplicare a legii. Acestea nu comentează momentan situația.",
  "metadata": {
    "original_file": "BucPress_1305.html"
  }
}