{
  "title": "Ciclonul Boris a lovit regiunea Odesa - BUCPRESS",
  "content": "De câteva zile populația regiunii Odesa este avertizată că se apropie un ciclon puternic, care va aduce ploi și vânt puternic. Ciclonul a primit chiar și un nume – „Boris” pentru a identifica în viitor perioada când a avut loc acest cataclism al naturii. Pe 14 septembrie 2024, datorită rețelei de socializare am fost martori la inundațiile din Republica Moldova, azi ciclonul a ajuns în regiunea Odesa și în orașul Odesa.\n\nÎntr-o perioadă scurtă de timp în Odesa au căzut 19 mm precipitații, ceea ce prezintă norma de precipitații pentru jumătate de lună. Au fost inundate mai multe străzi din oraș, fapt care a dus la blocarea circulației transportului electric. Pe unele străzi automobilele au rămas blocate în trafic din cauza nivelului înalt al apei. Au fost inundate multe case și umplute subsolurile. Primăria orașului a venit cu un apel la adresa orășenilor și oaspeților ca aceștea să nu acopere gurile de scurgere ale apei de ploaie. La fel, conducătorii auto sunt rugați să nu parcheze automobilele în locurile de stocare ale apei în rețeaua de canalizare.\n\nDeoarece se știa din timp despre ploile ce vor veni, serviciile comunale ale orașului au avut grijă să țină în ordine gurile și țevile de canalizare. Aceste măsuri de precauție au ajutat unei părți mari a populației să evite problemele ce ar putea apărea odată cu acumularea apei pe străzi.\n\nOmul este neputincios în fața naturii, dar dacă iai măsuri de precauție ieși din situațiile complicate cu mai puține pierderi.",
  "metadata": {
    "original_file": "BucPress_0022.html"
  }
}