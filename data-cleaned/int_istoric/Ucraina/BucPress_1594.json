{
  "title": "Ținutul Usteț a alocat 5 milioane de coroane pentru construirea unui centru de reabilitare la Ujgorod - BUCPRESS",
  "content": "Ținutul Usteț din Cehia a alocat 5 milioane de coroane pentru construirea centrului de reabilitare 4.5.0 din Ujgotod. Pe 22 aprilie, această decizie a fost aprobată oficial printr-un vot în consiliul ținutal. L-au votat 47 de deputați.\n\nPotrivit lui Jan Schiller, hatman al regiunii Usteț, cehii vor ajuta veteranii ucraineni pentru ca „aceștia să primească îngrijiri de calitate acasă și să nu meargă la reabilitare, de exemplu, în Cehia”.\n\nAceeași sumă — 5 milioane de coroane — a fost alocată anterior pentru construcția unui centru de reabilitare la Ujgorod de către Ținutul Pardubițe. Ținutul Vysochyna a oferit anul trecut 5,5 milioane de coroane pentru implementarea proiectului 4.5.0, iar regiunea Moravia-Silezia – 7 milioane. Ministerul Afacerilor Externe al Republicii Cehe a alocat zilele trecute alte 10 milioane de coroane. Austria și Ungaria oferă, de asemenea, asistență pentru crearea centrului.\n\nȘeful Consiliului Regional Transcarpatic, Roman Sarai, și-a exprimat recunoștința față de partenerii cehi. „Ținuturile cehe sunt adevărații prieteni ai Transcarpatiei”, a spus Roman Sarai. – Într-o perioadă dificilă pentru țara noastră, ei ne ajută în lupta pentru independență cu fapte reale. Le suntem sincer recunoscători pentru acest lucru.”",
  "metadata": {
    "original_file": "BucPress_1594.html"
  }
}