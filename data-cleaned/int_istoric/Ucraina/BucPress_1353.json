{
  "title": "În Transcarpatia s-au odihnit copii din regiunea Harkov - BUCPRESS",
  "content": "38 de copii din regiunea Harkov, însoțiți de 4 adulți, s-au odihnit în perioada 17-23 august, în raionul Beregovo, la hotelul Helikon din satul Ianoși. Odihna copiilor din zonele de lângă front a fost posibilă datorită sprijinului financiar al Ministerului Economiei Externe și Afacerilor Externe al Ungariei, în cadrul proiectului Asociației Europene de Cooperare Teritorială cu Răspundere Limitată „TISA” (AECT „TISA”).\n\nÎn Transcarpatia, timpul liber al elevilor a fost plin de diverse programe și evenimente culturale. În fiecare zi, copiii au participat la diferite excursii, au vizitat locuri istorice din Transcarpatia, parcuri, muzee și s-au scăldat în bazine termale.\n\nOrganizatorii vacanței – AECT TISA, au încercat să le ofere copiilor bucurie și impresii de neuitat, un sentiment de liniște, dragoste și bunătate, și speră că această călătorie a devenit pentru ei o sursă de pozitiv, speranță, încredere în sine și în viitor. Principalul obiectiv a fost să le redea copiilor sentimentul de siguranță, capacitatea de a glumi, de a râde și de a se juca.\n\nPreședintele Consiliului regional Harkov, Tetiana Iehorova-Luțenko, a exprimat mulțumiri președintelui Consiliului Regional Transcarpatia și copreședintelui Asociației Europene de Cooperare Teritorială cu Răspundere Limitată „TISA” – ”Pentru dezvoltarea parteneriatului interregional, contribuția personală semnificativă la implementarea proiectului individual „Vacanța copiilor în Transcarpatia” și sprijinirea locuitorilor din regiunea Harkov în condițiile stării de război”.",
  "metadata": {
    "original_file": "BucPress_1353.html"
  }
}