{
  "title": "Transcarpatia: A început construcția unei fabrici de medicamente din plasmă umană - BUCPRESS",
  "content": "A început construcția primei fabrici din regiune pentru producția de medicamente din plasmă umană. Această fabrică va deveni cea mai performantă din Ucraina. Proiectul este realizat de compania biotehnologică ucraineană Biopharma-Plasma. Conducerea regiunii Transcarpatia a vizitat șantierul și a discutat cu managerul de proiect.\n\nÎntreprinderea produce medicamente pe bază de rețetă, necesare în caz de răni grave, arsuri, în special pentru militari, pacienți cu afecțiuni autoimune, hemofilie etc. Se preconizează finalizarea construcției până la sfârșitul anului 2025. Aproximativ 100 de persoane vor putea fi angajate în producție și colectivul de administrare a întreprinderii. În perspectivă, se plănuiește construirea unui corp de laboratoare, unde vor lucra încă aproximativ 50 de specialiști.\n\nConform proiectului, întreprinderea din Ujgorod va produce 1-1,5 milioane de litri de plasmă pe an, ceea ce o va face cea mai mare din țară.\n\nSuntem într-o comunicare constantă cu întreprinderile locale și relocate, monitorizând problemele cu care se confruntă. Sprijinirea afacerilor este unul dintre aspectele importante ale activității autorităților regionale. Dezvoltarea acestora este cheia creșterii economice a Transcarpatiei, creării de noi locuri de muncă, dezvoltării infrastructurii și îmbunătățirii calității vieții populației.",
  "metadata": {
    "original_file": "BucPress_1294.html"
  }
}