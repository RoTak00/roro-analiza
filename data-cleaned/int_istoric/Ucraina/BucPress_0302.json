{
  "title": "Transcarpatia – lider absolut printre regiunile țării la numărul de ID-uri și pașapoarte eliberate în 2024 - BUCPRESS",
  "content": "Vicepreședintele Administrației Militare Regionale Transcarpatia, Oleksandr Pațkan, a subliniat că cererea pentru eliberarea acestor documente în regiune rămâne constant ridicată din cauza războiului.\n\n„Populația regiunii noastre a crescut cu aproape o treime datorită persoanelor strămutate intern. Mulți oameni care fug de război traversează granița în cadrul regiunii Transcarpatia. Acest lucru creează o povară imensă asupra angajaților centrelor de servicii administrative și ai subdiviziunii teritoriale a Serviciului de Migrație al Statului”, a adăugat el.\n\nÎn total, anul trecut, în regiune au fost eliberate 193.796 de documente biometrice și 505.227 de pașapoarte pentru călătorii internaționale. Aceste cifre sunt aproape identice cu cele din 2023.\n\nOleksandr Pațkan le-a mulțumit angajaților centrelor de servicii administrative și ai Serviciului de Migrație din Transcarpatia pentru munca eficientă, evidențiind calitatea serviciilor furnizate și nivelul ridicat de încredere al cetățenilor în aceste instituții.\n\nÎn decursul anului trecut, în Ucraina au fost eliberate 1.325.907 ID-uri (cu 10% mai puțin comparativ cu 2023) și 2.629.646 de pașapoarte internaționale (cu 4% mai puțin).",
  "metadata": {
    "original_file": "BucPress_0302.html"
  }
}