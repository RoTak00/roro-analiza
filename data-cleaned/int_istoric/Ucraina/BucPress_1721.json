{
  "title": "O delegație din Tâșnad, județul Satu Mare, a vizitat cea mai mare comună românească din Ucraina - BUCPRESS",
  "content": "Pe 5 februarie o delegație a conducerii Primăriei orașului Tășnad, județul Satu Mare a vizitat comunitatea Solotvino/Slatina, Transcarpatia, informează Consulatul României la Solotvino pe pagina sa de Facebook .\n\nCu această ocazie au fost abordate subiecte ale cooperării cu autoritățile locale de la Solotvino, pe segmentul dezvoltării unor noi proiecte transfrontaliere. Asa cum este cunoscut, stațiunea Tășnad este una dintre cele mai căutate locații din România pe segmentul tratamentului balnear si de recuperare, cu un număr de peste 400.000 de vizitatori în anul 2023, având baze de tratament și recuperare foarte bine dezvoltate, grație apelor termale, dar și investițiilor în infrastructură. De aceea, apreciem că întâlnirea de astăzi a creat premise concrete de colaborare și cooperare între Tășnad și Solotvino pe domeniile de recuperare medicală, sprijinul copiilor cu dizabilități, investiții în medicină, cu ajutorul fondurilor nerambursabile acordate de Uniunea Europeană prin programele de dezvoltare transfrontalieră. De asemenea, au fost discutate aspecte privind viitoare schimburi de experiență în domeniul cultural și educativ între Comunitatea Teritorială Solotvino și Tășnad, principalii beneficiari fiind copiii. Un nou început și o nouă perspectivă. Succes!",
  "metadata": {
    "original_file": "BucPress_1721.html"
  }
}