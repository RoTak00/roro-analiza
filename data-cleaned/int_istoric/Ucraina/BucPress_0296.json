{
  "title": "Va apărea un crematoriu la Cernăuți? Răspunsul primăriei - BUCPRESS",
  "content": "Construcția unui crematoriu la Cernăuți este considerată prea costisitoare, iar autoritățile locale nu iau în calcul, deocamdată, realizarea unui astfel de proiect. Declarația a fost făcută de viceprimarul Igor Krohmal.\n\nPotrivit acestuia, administrația locală a analizat problema și s-a interesat de experiența țărilor baltice, însă există numeroși factori care fac dificilă implementarea unei asemenea idei, în principal din cauza costurilor ridicate.\n\n„Un crematoriu reprezintă un complex mare, care necesită cheltuieli uriașe pentru întreținere. Este nevoie de menținerea continuă a temperaturilor adecvate, iar serviciul ar fi utilizat de un număr redus de oameni, din cauza convingerilor religioase și a altor motive”, a explicat Igor Krohmal.\n\nViceprimarul a subliniat că astfel de investiții sunt justificate în orașele cu peste un milion de locuitori. Pentru un oraș precum Cernăuți, un crematoriu ar reprezenta o povară enormă pentru buget. „Deocamdată nu ne permitem să susținem un astfel de proiect”, a adăugat acesta.",
  "metadata": {
    "original_file": "BucPress_0296.html"
  }
}