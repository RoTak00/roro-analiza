{
  "title": "Ziua Internațională a romilor, sărbătorită în Transcarpatia - BUCPRESS",
  "content": "Istoria, cultura și identitatea romilor fac parte integrantă din viața lumii moderne. Actorul de film Charlie Chaplin, cântărețul Elvis Presley, artistul Pablo Picasso, dansatoarea Carmen Amaya, fotbalistul Zlatan Ibrahimovic și multe alte personalități celebre – toate cu rădăcini rome, care au ctitorit și continuă să scrie istoria lumii.\n\nRomii, alături de toți ceilalți cetățeni ai Ucrainei, se confruntă acum cu agresorul rus – luptând în cele mai dificile zone ale liniei frontului ca parte a Forțelor Armate ale Ucrainei, participând la operațiuni de gherilă în spatele liniilor inamice, lucrând în beneficiul statului. Asociațiile publice de romi sunt acum implicate activ în activități de voluntariat, organizează adăposturi pentru persoanele strămutate în interiorul țării și livrează ajutoare umanitare din vestul Ucrainei.\n\nConducerea regiunii Transcarpatia i-a felicitat pe participanți cu ocazia sărbătorii. Le-a urat tuturor reprezentanților comunității rome multă sănătate, serenitate transcarpatică și victorie! Lui Miroslav Gorvat, i s-a înmânat distincția comună a Consiliului Regional și a Administrației Regionale de Stat “Pentru dezvoltarea Transcarpatiei”. Este un premiu binemeritat pentru un om care și-a dedicat viața protecției și integrării minorității naționale rome în societatea ucraineană.\n\nÎn mod tradițional, în această zi, milioane de lumânări sunt aprinse ca simbol al unității poporului rom, iar mii de coroane luminoase sunt coborâte pe apă: acest lucru simbolizează soarta dificilă a țiganilor.",
  "metadata": {
    "original_file": "BucPress_1627.html"
  }
}