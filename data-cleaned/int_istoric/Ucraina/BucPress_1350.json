{
  "title": "Consiliul municipal din Mukacevo a alocat peste 1,4 milioane de grivne ca ajutor pentru militari și familiile lor - BUCPRESS",
  "content": "Consiliul municipal din Mukacevo a alocat peste 1,4 milioane de grivne ca ajutor pentru militari și familiile lor, informează Suspilne.\n\nAcest lucru a fost anunțat pe pagina de Facebook a Consiliului Municipal Mucacevo.\n\nPotrivit informațiilor din partea instituției, câte 50 de mii de grivne au fost alocate pentru reabilitarea a 20 de apărători care au fost răniți sau au nevoie de tratament în urma unei boli dobândite. Familiile militarilor căzuți, Stepan Budjak și Ivan Ciornii, vor primi câte 100 de mii de grivne. De asemenea, 250 de mii de grivne vor fi alocate pentru sprijinirea a 5 militari care s-au întors din captivitate.\n\n„Fondurile sunt alocate în cadrul Programului de sprijin material pentru veteranii de război, familiile veteranilor și familiile celor căzuți în timpul participării directe la acțiuni de luptă, asigurarea măsurilor de securitate națională și apărare, respingerea și descurajarea agresiunii militare a Federației Ruse împotriva Ucrainei pentru anii 2024-2026”, se arată în comunicat.",
  "metadata": {
    "original_file": "BucPress_1350.html"
  }
}