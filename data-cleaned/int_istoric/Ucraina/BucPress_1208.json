{
  "title": "Peste 184 de milioane de grivne în plăți de granturi au primit agricultorii din Transcarpatia - BUCPRESS",
  "content": "40 de granturi, în valoare de peste 202 milioane de grivne, pentru dezvoltarea pomiculturii și a serelor au fost aprobate pentru întreprinderile agricole din Transcarpatia în 2024, în cadrul programului guvernamental „eRobota”.\n\nDespre acest lucru a informat pe pagina sa de Facebook șeful-interimar al Administrației Militare Regionale Transcarpatia, Miroslav Bilețkii.\n\nPotrivit acestuia, producătorii agricoli din regiune au primit anul acesta deja peste 184 de milioane de grivne pentru dezvoltarea activității lor, dintre care peste 161 de milioane de grivne pentru livezi și plantații de fructe de pădure, iar alte 23 de milioane de grivne pentru sere.\n\n„Este de menționat că regiunea noastră este lider și în ceea ce privește suprafețele de plantații multianuale înființate din fonduri de granturi — 539,4 hectare sau 17,7 % din suprafața națională. În cadrul programului de sprijin, antreprenorii plantează cel mai frecvent meri, aluni și nuci, afin și coacăz, peri și cireși, zmeură, căpșuni și viță-de-vie”, se arată în raport.\n\nMiroslav Bilețkii a adăugat că în 2023, 33 de producători agricoli din Transcarpatia au primit granturi pentru sprijinirea și dezvoltarea activității lor.”",
  "metadata": {
    "original_file": "BucPress_1208.html"
  }
}