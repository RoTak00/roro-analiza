{
  "title": "Garanții pentru ”țara, care acum se numește Ucraina”: În Rusia se discută despre încheierea războiului - BUCPRESS",
  "content": "Garnații pentru ” țara , care acum se numește Ucraina” / În Ucraina, există regiuni care încă nu și-au definit statutul, spre deosebire de regiunile din Donbasul ocupat sau din Crimeea, a declarat ministrul de Externe al Rusiei, Serghei Lavrov , potrivit FOCUS.UA\n\nÎn Rusia, există o deschidere față de încheierea războiului, dar sunt unele îngrijorări privind amenințările de la frontierele vestice. În același timp, Kremlinul este dispus să discute despre garanțiile de securitate pentru Ucraina. În acest context, Lavrov a menționat posibilitatea împărțrii Ucrainei în două părți, amintindu-și, totodată, despre Novorussia/Noua Rusie.\n\nDespre poziția Rusiei și eliminarea amenințărilor la granițele vestice și în Eurasia, Lavrov a vorbit într-o conferință de presă din 14 ianuarie, informează „RIA Novosti”. Lavrov a afirmat că principala cauză a amenințărilor de pe flancul vestic al Rusiei „trebuie eliminată” și că aceste amenințări vor fi combătute „în cadrul unor acorduri mai largi”. În acest context, oficialul rus a amintiti și de Ucraina, subliniind că există posibilitatea unor discuții privind garanțiile de securitate. De asemenea, Lavrov a subliniat că Ucraina este o țară „care încă există” și a precizat că există o parte „care încă nu s-a autodeterminat”.\n\n”Suntem gata să discutăm despre garanțiile de securitate pentru acea parte a țării care acum se numește Ucraina sau pentru acea parte care încă nu s-a autodeterminat, spre deosebire de Crimeea, Donbas și Novorussia”, a declarat Lavrov.\n\nMinsitrul de externe al Rusiei a abordat și problemele din regiunile Pacificului și Eurasiei, care se află în zone intereselor Kremlinului, inclusiv îngrijorările legate de Golful Persic, Asia de Sud, Bangladeș, Pakistan, Asia Centrală, Caucaz, Extremul Orient, strâmtoarea Taiwan și Marea Chinei de Sud.\n\nSursa citată reamintește, pe 13 ianuarie, a fost difuzat un fragment dintr-un interviu al propagandistei ruse Margarita Simonean, în care a reiterat cerințele principale ale Rusiei, ce includ; capitularea Ucrainei, refuzul definitiv de aderare la NATO, renunțarea la teritoriile ocupate de Rusia, acordarea drepturilor pentru vorbitorii de limbă rusă și dezarmarea Ucrainei.\n\nÎn același timp, publicația The Times a adunat semnale din partea politicienilor din Statele Unite referitoare la posibile negocieri pentru încheierea războiului. Cel mai semnificativ comentariu a fost făcut de viitorul consilier al președintelui SUA, Michael Waltz, care a declarat că se așteaptă la un apel din partea Kremlinului, care ar putea veni „în zilele sau săptămânile următoare”. De asemenea, autoritățile din Elveția au anunțat că sunt pregătite să-l primească pe președintele Donald Trump și pe președintele rus Vladimir Putin, fără intenția de a-l aresta pe acesta din urmă.",
  "metadata": {
    "original_file": "BucPress_0313.html"
  }
}