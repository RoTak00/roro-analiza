{
  "title": "„Șezătoare ca pe vremuri”, organizată de Ansamblulul folcloric „Speranța” din Slatina - BUCPRESS",
  "content": "O „Șezătoare ca pe vremuri” a organizat la Slatina copiii Ansamblului folcloric „Speranța”, înființat sub egida asociației cu același nume, condusă de părintele paroh Ciprian Bilețchi.\n\n„Alături de reprezentanți ai autorităților locale și membrii marcanți ai comunității românești din Slatina, elevi, părinți și invitați din România”, scrie Consulul României la Solotvino, Florin Pârvu pe pagina sa de Facebook.\n\n„Am asistat la un program cultural deosebit de tradiții și obiceiuri maramureșene, care a produs o vie emoție în rândul participanților și apreciere pentru modul în care aceste tradiții și obiceiuri continuă să fie păstrate din generație în generație”\n\nEforturi deosebite pentru promovarea și păstrarea tradițiilor și obiceiurilor românilor din dreapta Tisei depun adevărații custozi ai comunității: preotul-paroh Ciprian Bilețchi, doamna Elena Șiman, coordonator cultural al Ansamblului folcloric „Speranța”, cât și și părinții acestor copii minunați prin grija acordată transmiterii autenticității tezaurului folcloric românesc!",
  "metadata": {
    "original_file": "BucPress_1666.html"
  }
}