{
  "title": "Transcarpatia: Au fost demascați alți câțiva administratori ai comunităților Viber care raportau locația angajaților centrelor militare de recrutare - BUCPRESS",
  "content": "Specialiștii în cibernetică ai SBU (Serviciul de Securitate al Ucrainei) din regiunea Transcarpatia au documentat activitatea ilegală a încă doi administratori de canale Viber care împiedicau mobilizarea.\n\nConform datelor disponibile, unul dintre aceste grupuri era administrat de un locuitor al raionului Beregovo. În acest grup, participanții distribuiau locațiile actuale în care se înmânau citațiile militare celor care erau obligați să se prezinte la armată. Canalul avea peste o jumătate de mie de abonați, majoritatea fiind locuitori locali.\n\nUn alt infractor a fost demascat de SBU în luna iulie. Un participant activ al unui grup similar umplea canalul cu conținut – raporta despre locația angajaților centrelor militare de recrutare. Pentru obstrucționarea activității legale a Forțelor Armate ale Ucrainei și a altor formațiuni militare, ambilor suspecți li s-a adus la cunoștință acuzația conform art. 114-1, alin. 1 din Codul Penal al Ucrainei. Infractorii riscă până la 8 ani de închisoare.\n\nReamintim că de la începutul anului au fost documentate cel puțin 15 astfel de cazuri, în 8 dintre ele fiind deja anunțate acuzații.\n\nNotă: Conform articolului 62, alin. 1 din Constituția Ucrainei, o persoană este considerată nevinovată de comiterea unei infracțiuni și nu poate fi supusă unei pedepse penale până când vinovăția sa nu este dovedită legal și stabilită printr-o hotărâre de condamnare a instanței.",
  "metadata": {
    "original_file": "BucPress_1360.html"
  }
}