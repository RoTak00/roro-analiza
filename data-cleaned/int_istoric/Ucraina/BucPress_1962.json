{
  "title": "O femeie a fost lovită de un angajat al centrului de mobilizare în armată. Cum a reacționat Ministerul Apărării din Ucraina? - BUCPRESS",
  "content": "Angajatul unui Centru teritorial de recrutare și sprijin social din Ujgorod a lovit o femeie, care esta soția unui militar. Ministerul Apărării a informat că vor fi efectuate investigații interne.\n\n“În cadrul inspecției activității Centrelor Teritoriale de recrutare din toate regiunile Ucrainei, suntem pregătiți să răspundem la fiecare incident de acest gen”, a declarat primul vice-ministru al Apărării din Ucraina, Oleksandr Pavliuk, pe pagina sa de Telegram.\n\n“Aș dori să subliniez că toate cazurile care discreditează rangul înalt al unui militar al Forțelor Armate ale Ucrainei, un ofițer, nu vor rămâne fără un răspuns dur. În fiecare astfel de situație, vor fi efectuate investigații oficiale, iar autorii vor fi trași la răspundere strictă în conformitate cu legislația în vigoare”, se arată în declarație.\n\nDupă cum s-a raportat anterior, incidentul a avut loc la 25 iunie. Pe una dintre străzile din Ujgorod, suspectul, în stare de ebrietate, a început un conflict cu un cuplu și a lovit-o pe femeie de mai multe ori în față și în cap. Poliția a depistat rapid suspectul și l-a adus la departamentul de poliție din district. Toate informațiile au fost înregistrate imediat în Registrul unificat al anchetelor preliminare în temeiul părții 1 a articolului 125 din Codul penal al Ucrainei. Potrivit unui expert medico-legal, infractorul i-a provocat victimei leziuni corporale ușoare.\n\nAncheta preliminară este în curs de desfășurare. Se pregătesc materialele necesare pentru trimiterea procedurilor penale în instanță.",
  "metadata": {
    "original_file": "BucPress_1962.html"
  }
}