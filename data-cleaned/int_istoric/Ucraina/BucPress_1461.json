{
  "title": "Rătăciți în munți timp de 10 zile: grănicerii au reținut trei bărbați în regiunea Transcarpatia - BUCPRESS",
  "content": "În Transcarpatia, polițiștii de frontieră din cadrul Detașamentului Mucacevo au reținut trei bărbați la 20 de metri de frontiera cu România. Aceștia rătăceau în munți de 10 zile.\n\nAcest lucru a fost relatat pe pagina de Facebook a Direcției Regionale de Vest a Serviciului e Frontierei de Stat din Ucraina.\n\n“În dimineața zilei de 8 iulie, polițiștii de frontieră i-au reperat pe alpiniști la 20 de metri de frontiera de stat. Doi locuitori din Volyn și un transcarpatian intenționau să intre ilegal în România. După 10 zile de rătăcire prin munți, urmând un traseu conceput de ei înșiși, ei au reușit să cucerească vârful ales, dar nu au putut evita întâlnirea cu grănicerii”, se arată în declarație.\n\nBărbații au fost reținuți și duși la sediul unității de frontieră. Au fost întocmite rapoarte administrative împotriva lor pentru tentativă de trecere ilegală a frontierei de stat a Ucrainei. Dosarul a fost trimis în instanță.\n\nPotrivit Serviciului Frontierei de Stat, în weekendul 6-7 iulie, polițiștii de frontieră din cadrul departamentului Bogdan au reținut aproximativ două duzini de bărbați în munți.",
  "metadata": {
    "original_file": "BucPress_1461.html"
  }
}