{
  "title": "Pentru trecerea ilegală a persoanelor care evită serviciul militar prin Transcarpatia, Biroul de Investigații a reținut un polițist în vârstă de 27 de ani - BUCPRESS",
  "content": "Angajații Biroului de Investigații, în colaborare cu grănicerii, au emis o suspiciune unui polițist din capitală, care ajuta bărbați de vârstă militară să treacă ilegal granița prin Transcarpatia. Locotenentul-major de 27 de ani a fost arestat și riscă până la 9 ani de închisoare.\n\nPotrivit informațiilor oferite de Biroul de Investigații pe 14 noiembrie, polițistul găsea persoane interesate să treacă ilegal frontiera pe rețelele de socializare. În mod special, el le-a cerut la doi bărbați din Kiev, de vârstă militară, să lase câte un pachet cu 10.000 de dolari fiecare, lângă niște tomberoane de gunoi din Kiev. Ulterior, i-a întâlnit într-o altă locație cu mașina sa și i-a transportat la Mucacevo.\n\nProcuratura Specializată în domeniul apărării din Regiunea de Vest menționează că locotenentul-major, pentru a trece fără obstacole pe lângă posturile de poliție, prezenta legitimația de serviciu și schimba numerele de înmatriculare ale vehiculului în scop de conspirație.\n\n„La Mucacevo, suspectul a chemat un taxi și i-a explicat șoferului cum să ducă bărbații până la marginea unui sat, în apropierea graniței cu Ungaria. Din acest sat, conform instrucțiunilor polițistului, cei doi au pornit pe jos spre graniță. Totuși, aceștia au fost reținuți de grăniceri”, au menționat reprezentanții Biroului de Investigații.\n\nLocotenentul-major a fost arestat cu posibilitatea de a achita o cauțiune. Pentru trecerea ilegală a persoanelor peste granița de stat, organizată de un grup de persoane prin înțelegere prealabilă, el riscă până la 9 ani de închisoare. Nici Biroul de Investigații, nici procuratura nu dezvăluie unde își desfășoară activitatea locotenentul-major.",
  "metadata": {
    "original_file": "BucPress_0962.html"
  }
}