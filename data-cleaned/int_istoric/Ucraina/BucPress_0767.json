{
  "title": "Stoltenberg s-a pronunțat despre concesiile teritoriale ale Ucrainei în favoarea Rusiei – “Aceasta ar fi o opțiune a unui sfârșit rapid al războiului” - BUCPRESS",
  "content": "“Aceasta ar fi o opțiune a unui sfârșit rapid al războiului” / Fostul secretar general al NATO, Jens Stoltenberg, consideră acceptabile concesiile teritoriale temporare ale Ucrainei în favoarea agresorului rus, ca o soluție pentru încheierea războiului. Cu toate acestea, el subliniază importanța ca Ucraina să obțină garanții de securitate în schimbul acestor concesii.\n\nPotrivit lui Stoltenberg, garanțiile de securitate ar putea include aderarea Ucrainei la Alianța Nord-Atlantică, dar există și „alte modalități de a înarma și sprijini ucrainenii”. Această opinie a fost exprimată de diplomat în cadrul unui interviu acordat portalului Table.Briefings , publicat pe 1 decembrie, informează OBOZ.UA\n\n„Dacă linia încetării focului va prevedea ca Rusia să controleze toate teritoriile ocupate, acest lucru nu înseamnă că Ucraina va renunța definitiv la elei”, a explicat Stoltenberg. Potrivit acestuia, compromisul ar putea fi o modalitate de încetare a războiului.\n\nStoltenberg a susținut insistența reședintelui ucrainean Volodimir Zelenski de a nu ceda niciun teritoriu Rusiei în cazul unui acord de încetare a focului, dar a menționat că acest scenariu este puțin probabil, având în vedere situația militară actuală din Ucraina.\n\n„Avem nevoie de o linie de încetare a focului, iar ideal ar fi ca aceasta să includă toate teritoriile aflate în prezent sub controlul Rusiei. Totuși, în viitorul apropiat, acest lucru nu pare a fi realist”, a precizat fostul lider NATO.\n\nÎn același timp, Stoltenberg consideră cel mai important faptul ca statul ucrainean să obțină garanții de securitate înainte de a face orice concesii teritoriale temporare către Rusia.\n\nPotrivit publicației OBOZ.UA, președintele Volodimir Zelenski a recunoscut că, pentru a recupera toate teritoriile ocupate, inclusiv Crimeea, Ucraina nu dispune de suficiente forțe. El a accentuat importanța soluțiilor diplomatice care să completeze eforturile militare. Sursa citată reamintește, Zelenski a declarat că pentru a negocia în avantajul Ucrainei, țara trebuie să dispună de un „Plan al Victoriei”, cu un arsenal suficient de arme, inclusiv rachete cu rază lungă de acțiune, o invitație la NATO și sprijin puternic din partea aliaților. Doar atunci, a spus președintele, „vom putea să negociem pacea”.",
  "metadata": {
    "original_file": "BucPress_0767.html"
  }
}