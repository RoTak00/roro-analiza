{
  "title": "Grănicerii din Transcarpatia au reținut doi bărbați care intenționau să treacă ilegal frontiera - BUCPRESS",
  "content": "Cu barcă spre Ungaria pentru 5.000 de dolari: grănicerii au reținut doi bărbați lângă granița din regiunea Transcarpatia. Grănicerii din cadrul Detașamentului Mucacevo au folosit o dronă pentru a depista doi locuitori din Ivano-Frankivsk și Krîvîi Rih care intenționau să treacă ilegal frontiera peste râul Tisa. Desore acest lucru a raportat pe pagina de Facebook Direcția Regională de Vest a Serviciului Frontierei de Stat din Ucraina.\n\nPotrivit sursei citate, bărbații au fost reținuți la 10 metri de frontiera de stat. “După ce au așteptat să se întunece, au început să se îndrepte prin tufișuri spre râul Tisa, care constituie frontiera. Acțiunile bărbaților au fost înregistrate de un operator UAV și a fost trimisă o echipă de intervenție”, se arată în comunicat.\n\nPotrivit bărbaților, contrabandiștii le-au promis că îi vor duce cu barca în Ungaria, pentru acest ”serviciu” fiecare a plătit câte 5.000 de dolari. O barcă de cauciuc ar fi trebuit să-i aștepte pe malul râului. Cu toate acestea, nimeni nu îi aștepta acolo.\n\nPe numele celor reținuți au fost întocmite procese verbale administrative pentru tentativă de trecere ilegală a frontierei de stat. Dosarele au fost trimise în instanță.",
  "metadata": {
    "original_file": "BucPress_1661.html"
  }
}