{
  "title": "Doi grăniceri din Transcarpatia au fugit peste graniță - BUCPRESS",
  "content": "Ofițerul de serviciu, care nu a luat legătura la timp cu colegii săi, a fost amendat cu 17 mii de grivne. Potrivit inculpatului, fugarii, originari din regiunea Sumî, mai avuseseră două încercări de a trece ilegal granița.\n\nJudecătoria Raională Rahiv a examinat cazul inspectorului SFSU Dmitro D., în timpul serviciului căruia doi dintre colegii săi au fugit peste graniță. Pentru neglijență în exercitarea serviciului militar, acesta, originar din Cerkasî, a fost amendat cu 17 mii de grivne.\n\nConform hotărârii instanței pronunțate pe 3 decembrie, incidentul a avut loc în noaptea de 27 septembrie. Inculpatul nu a controlat la timp, prin stație radio, activitatea celor doi militari ai patrulei de grăniceri, iar aceștia au fugit pe teritoriul statului vecin.\n\nDmitro D. nu s-a prezentat la ședința de judecată, însă, într-o declarație scrisă, a menționat că nu își recunoaște vina. El a explicat că în acea noapte îndeplinea atribuțiile de ofițer de serviciu la locul de dislocare al unității, însă, din cauza volumului mare de sarcini, nu a reușit să comunice la timp cu patrulele de grăniceri\n\nInculpatul a mai relatat că fugarii, originari din regiunea Sumî și cunoscuți între ei, mai avuseseră două tentative de trecere ilegală a graniței. Totuși, despre acest fapt, comandantul unității nu a fost informat.\n\nAnalizând toate materialele cazului, judecătoarea Olena Popova l-a găsit vinovat pe inspectorul SFSU de neglijență în serviciul militar și i-a aplicat o amendă de 17 mii de grivne.",
  "metadata": {
    "original_file": "BucPress_0574.html"
  }
}