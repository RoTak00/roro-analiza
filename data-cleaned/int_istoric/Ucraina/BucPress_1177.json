{
  "title": "Patru zile de rătăcire prin munți: doi bărbați reținuți lângă granița din Transcarpatia - BUCPRESS",
  "content": "Grănicerii din Transcarpatia au reținut doi bărbați din regiunile Donețk și Cerkasî, care încercau să treacă ilegal în Slovacia.\n\nInformația a fost făcută publică pe pagina Facebook a Administrației Regionale de Vest a Serviciului de Grăniceri de Stat.\n\nCei doi necunoscuți, care mergeau pe un drum ce duce către unitatea de grăniceri, au fost descoperiți de militarii din secția “Stujîțea” în timpul unei patrule. Aceștia au declarat că rătăceau prin munți de patru zile.\n\n„Bărbații s-au cunoscut pe rețelele sociale, unde amândoi studiau informații despre trecerea ilegală a frontierei. Ulterior, au decis să se alăture pentru a merge împreună. Au ales o zonă montană dificilă pentru a traversa frontiera, considerând că astfel ar avea mai multe șanse să evite patrulele de grăniceri”, se precizează în comunicat.\n\nPotrivit Serviciului de Grăniceri de Stat, bărbații și-au cumpărat echipament de drumeție și pelerine anti-termoviziune, și-au stabilit traseul în aplicații mobile și și-au asigurat provizii. Totuși, la scurt timp s-au abătut de la traseu și s-au rătăcit. După patru zile, au ieșit pe o potecă lângă secția de grăniceri, unde au fost depistați.\n\nBărbații au fost reținuți pentru a fi trași la răspundere pentru tentativa de trecere ilegală a frontierei.",
  "metadata": {
    "original_file": "BucPress_1177.html"
  }
}