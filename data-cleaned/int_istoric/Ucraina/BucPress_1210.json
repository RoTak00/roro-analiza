{
  "title": "Ascundea un automat și muniții într-un depozit secret în pădure: un locuitor al Transcarpatiei este suspectat de trafic de arme - BUCPRESS",
  "content": "Angajații SBU au reținut un locuitor de 50 de ani din raionul Beregovo, suspectat de trafic de arme, grenade de luptă și trotil, a comunicat de purtătoarea de cuvânt a SBU din regiunea Transcarpatia, Vanda Miliu, pentru Suspilne.\n\nPotrivit ei, bărbatul ascundea armele și munițiile într-un depozit subteran, pe care îl amenajase într-o pădure, în apropierea locuinței sale private. Angajații SBU l-au reținut în timpul unei încercări de vânzare a unei noi partide de arme.\n\n„În timpul întâlnirilor cu cumpărătorii, bărbatul a reușit să vândă: 15 blocuri de trotil; două grenade de subbaril VOG; grenade F-1, RGM; 680 de cartușe de diverse calibre; un proiectil pentru RPG-7 împreună cu o încărcătură de praf de pușcă; un obuz de artilerie; o armă automată AK-47 cu încărcătoare, echipate cu 90 de cartușe. După inspectarea depozitului secret, autoritățile au descoperit peste 1000 de cartușe suplimentare”, a declarat Vanda Miliu.\n\nLocuitorului din Transcarpatia i s-a adus la cunoștință acuzația conform art. 263 alin. 1 din Codul Penal al Ucrainei. În prezent, el se află în arest preventiv. Acesta riscă până la 7 ani de închisoare.",
  "metadata": {
    "original_file": "BucPress_1210.html"
  }
}