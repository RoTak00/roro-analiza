{
  "title": "În Transcarpatia a început să înflorească brândușa de toamnă - BUCPRESS",
  "content": "În Parcul Național Natural Ujanski a început perioada de înflorire a brândușei de toamnă. Această perioadă durează din septembrie până la sfârșitul lunii octombrie. Floarea crește pe poienile rezervațiilor botanice “Pasiki” și “Irtași”, precum și în apropierea satelor Zabrid și Stavne din raionul Ujhorod. Despre aceasta se comunică pe pagina de Facebook a parcului național.\n\nBrândușa de toamnă sau „Floarea-Rozmaria” este una dintre cele mai misterioase plante, care umple zilele de toamnă cu o atmosferă fermecătoare. Florile sale delicate de culoare roz pal apar toamna, în timp ce primăvara planta încântă cu frunzele sale verzi.\n\nÎn ciuda toxicității sale, brândușa de toamnă are proprietăți medicinale și este o plantă meliferă. Administrația Parcului Național Natural Ujanski îi îndeamnă pe vizitatori să păstreze aceste flori pentru generațiile viitoare și să nu le culeagă.\n\n„Parcul Național Ujanski invită să vizitați locurile protejate, unde vă puteți bucura de înflorirea fermecătoare a acestei plante uimitoare”, se arată în mesaj.",
  "metadata": {
    "original_file": "BucPress_1313.html"
  }
}