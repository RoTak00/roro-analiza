{
  "title": "Alți opt bărbați, reținuți în Transcarpatia pentru tentativa de trecere ilegală a frontierei - BUCPRESS",
  "content": "Un grup de bărbați care se îndreptau spre frontiera ucraineano-slovacă a fost reținut de polițiștii de frontieră din regiunea Transcarpatia în seara zilei de 2 decembrie. Acest lucru a fost raportat pe pagina de Facebook a Serviciului Frontierei de Stat a Ucrainei – Frontiera de Vest.\n\nPotrivit agenției, forțele de ordine au reținut opt bărbați într-o zonă împădurită din apropierea frontierei ucraineano-slovace. Șapte dintre cei reținuți erau rezidenți ai regiunilor Kiev, Donețk, Dnipro, Kirovohrad, Ternopil și Cernăuți.\n\n“Cel de-al optulea dintre reținuți nu avea niciun document și s-a autointitulat transcarpatian. Agenții au descoperit că acesta era implicat în trecerea ilegală a altor șapte persoane peste granița ucraineano-slovacă”, se arată în comunicat. Persoanele reținute au fost duse la unitatea de grăniceri. Aceștia vor fi trași la răspundere administrativă pentru tentativă de trecere ilegală a frontierei de stat a Ucrainei.",
  "metadata": {
    "original_file": "BucPress_1792.html"
  }
}