{
  "title": "Daruri oferite copiilor de etnie română din regiunea Odesa - BUCPRESS",
  "content": "Biroul de presă al Episcopiei Basarabiei de Sud anunță că, cu ocazia Zilei internaționale a copilului, 101 copii din comunitățile românești din raioanele Ismail și Cetatea Albă, din regiunea Odesa, au primit daruri speciale. Cu sprijinul Arhiepiscopiei Romanului și Bacăului, prin sectorul social coordonat de Părintele Ilarion Mâță, acești copii, care provin din familii cu posibilități financiare reduse, au primit câte o pereche de încălțăminte de vară.\n\nPresfințitul Părinte Veniamin, Episcopul Basarabiei de Sud, a binecuvântat această inițiativă care a adus bucurie și speranță în sufletele micuților. Părintele Mihail Stegărescu, Protopop de Ismail, a adresat mulțumiri atât Bunului Dumnezeu, cât și donatorilor pentru sprijinul acordat și pentru zâmbetele aduse pe chipurile copiilor, care înseamnă o promisiune de viitor mai bun.\n\nAceastă acțiune reprezintă un gest de solidaritate și implicare în viața comunităților românești din sudul Ucrainei, contribuind la îmbunătățirea condițiilor de viață ale copiilor și la promovarea valorilor umane și spirituale în rândul acestora. Episcopia Basarabiei de Sud continuă să sprijine astfel de inițiative și să aducă speranță în viețile celor aflați în nevoie.",
  "metadata": {
    "original_file": "BucPress_0108.html"
  }
}