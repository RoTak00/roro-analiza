{
  "title": "Elon Musk despre apelurile SUA de a reduce vârsta de mobilizare în Ucraina: „Câți oameni mai trebuie să moară?” - BUCPRESS",
  "content": "Miliardarul american Elon Musk și consilier al președintelui ales al SUA, Donald Trump, a criticat apelurile Statelor Unite către Ucraina de a permite mobilizarea începând de la vârsta de 18 ani, conform unei știri publicate de agenția Associated Press (AP), potrivit Ukrainska Pravda.\n\nElon Musk a comentat informațiile apărute în presa americană, conform cărora administrația Biden îndeamnă Ucraina să crească rapid efectivele armatei prin revizuirea legislației privind mobilizarea, permițând recrutarea tinerilor de la 18 ani.\n\n„Câți oameni mai trebuie să moară?”, a scris Musk pe rețeaua X, criticând apelurile administrației americane.\n\nPe 19 noiembrie a.c., consilierul pentru securitate națională al președintelui SUA, Jake Sullivan, a declarat că, deși Ucraina a primit un volum semnificativ de arme americane, situația pe câmpul de luptă rămâne dificilă. Sullivan a atribuit acest fapt problemelor legate de mobilizare.",
  "metadata": {
    "original_file": "BucPress_0807.html"
  }
}