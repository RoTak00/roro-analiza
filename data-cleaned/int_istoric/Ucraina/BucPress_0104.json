{
  "title": "În regiunea Odesa a fost descoperită o schemă de fraudă în domeniul iluminatului stradal. Au fost confiscate 6 milioane de grivne - BUCPRESS",
  "content": "Poliția a descoperit o schemă de furt de bani în suma de peste 6 milioane de grivne alocate pentru iluminatul stradal. Organizația infracțională era formată din funcționari publici și antreprenori privați, care au fost ademenți de sumele mari de bani alocați de la buget, informează stopcor .\n\nAceastă schemă a fost descoperită recent de către angajații Direcției de Investigații a Poliției Naționale din regiunea Odesa, în colaborare cu angajații Serviciului de Securitate al Ucrainei, sub supravegherea procuraturii regionale Odesa, conform unui comunicat al serviciului de presă al Poliției Naționale din Ucraina.\n\nOrganizatorului și celor doi executanți li s-au adus acuzații. Dacă vor fi găsiți vinovați, aceștia pot primi o pedeapsă de până la 12 ani de închisoare și li se poate interzice să ocupe funcții publice sau să se implice în anumite activități timp de trei ani, iar bunurile lor pot fi confiscate. Conform anchetei, acești infractori au convenit în 2020 să obțină sumele destinate dezvoltării localității Țebrikivsk, regiunea Odesa. Banii au fost alocați în cadrul unui program regional de îmbunătățire a localităților pentru perioada 2020-2024.\n\nGrupul infracțional includea conducători ai Consiliului sătesc Țebrikivsk și ai unei companii de construcții care aveau legături cu funcționari din consiliul regional, ceea ce le-a permis să încheie contracte pentru iluminatul autonom al străzilor și teritoirului localității Țebrikivsk. Ei creau o iluzie a realizării lucrărilor, supraestimau volumul și costul lucrărilor în documentație, iar banii erau transferați în conturile companiei și convertiți în numerar în scopul îmbogățirii personale.",
  "metadata": {
    "original_file": "BucPress_0104.html"
  }
}