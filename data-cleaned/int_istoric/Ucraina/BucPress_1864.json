{
  "title": "15 bărbați ucraineni care încercau să ajungă ilegal în România au fost reținuți de grăniceri - BUCPRESS",
  "content": "Grănicerii din cadrul Detașamentului Mucacevo au reținut în regiunea Transcarpatia 15 bărbați care încercau să intre ilegal în România.\n\nPotrivit grănicerilor, șapte bărbați au fost opriți de către militarii din departamentul Yablunivka. “Traseul tuturor celor reținuți trecea printr-o zonă muntoasă. Este vorba de un locuitor al regiunea Zaporojie și câte doi din regiunile Transcarpatia, Harkov și Dnipro”, se arată în comunicat.\n\nAlți doi bărbați au fost reținuți de polițiștii de frontieră din departamentul Dilove. Aceștia au venit în Transcarpatia din regiunile Harkov și Kiev.\n\n“Trei bărbați din regiunea Hmelnițki, un transcarpatian și un locuitor din Donețk plănuiau să traverseze Tisa. Ei au fost opriți de patrulele de frontieră ale departamentelor Dilove și Teaciv”, se arată în postare.\n\nPolițiștii de frontieră din departamentul Bohdan au găsit un rezident din regiunea Harkov într-un autobuz care se deplasa spre orașul Hust.\n\n“Bărbatul și-a mărturisit intenția de a trece ilegal frontiera, dar nu știa cum, urma să i se ofere informații cum să facă acest lucru”, a informat Direcția regională de vest a Serviciului Frontierei de stat din Ucraina pe site-ul său.\n\nPe numele celor reținuți au fost întocmite procese verbale de contravenție pentru tentativă de trecere ilegală a frontierei de stat a Ucrainei, iar dosarele au fost trimise în instanță.",
  "metadata": {
    "original_file": "BucPress_1864.html"
  }
}