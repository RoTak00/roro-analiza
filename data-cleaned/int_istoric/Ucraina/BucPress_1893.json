{
  "title": "Teritoriul României nu a fost aproape deloc afectat de inundațiile minelor din Slatina/Solotvino - BUCPRESS",
  "content": "Teritoriul României nu a fost aproape deloc afectat de inundațiile minelor din Slatina/Solotvino, regiunea Transcarpatia, informează Consiliul regional Transcarpatia pe pagina sa de Facebook.\n\nInformația tocmai a fost anunțată de experții care au realizat un studiu privind surpările și minele în subteranul Slatinei cu ajutorul monitorizării radar prin satelit în perioada 2016-2021.\n\nÎn special, ei au calculat valoarea deformărilor acumulate ale suprafeței pământului și au constatat că teritoriile minelor nr. 7, 8 și 9 reprezintă o amenințare pentru siguranța tehnologică a Slatinei .\n\nPotrivit studiului, situația de pe malul românesc al Tisei în comparație cu Slatina este complet diferită. Întregul teritoriu din Sighetu Marmației se află într-o stare stabilă, deși au fost identificate zone instabile izolate locale cu semne de deplasări verticale ale suprafeței pământului, care sunt interpretate în principal ca fiind legate de dezvoltarea teritoriului sau de relieful versantului.\n\nPe baza rezultatelor monitorizării apelor de suprafață și a apelor subterane din Saltina a fost identificată amenințarea de răspândire a apei cu salinitate ridicată. În același timp, apele testate în jurul Sighetu Marmației sunt clasificate ca fiind complet pure pe întreaga perioadă de studiu. Ca urmare a studiilor de salinitate efectuate în perioada de desfășurare a proiectului, experții au concluzionat că Sighetu Marmației și împrejurimile sale nu sunt afectate de poluarea cu sare de la cupola de sare Slatina din proximă vecinătate.",
  "metadata": {
    "original_file": "BucPress_1893.html"
  }
}