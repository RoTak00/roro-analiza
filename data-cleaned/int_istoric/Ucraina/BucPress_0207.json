{
  "title": "Sondaj: După deschiderea granițelor, 20,7% dintre ucraineni doresc să părăsească țara - BUCPRESS",
  "content": "După deschiderea granițelor pentru toate categoriile de populație, 20,7% dintre ucraineni intenționează să plece în străinătate pentru a se stabili permanent. Majoritatea cetățenilor, adică 70%, preferă să rămână în Ucraina, iar 9,3% nu sunt încă hotărâți.\n\nProcentul celor care își doresc să emigreze este mai mare în rândul bărbaților (25%) decât al femeilor (17%).\n\nDe asemenea, dorința de a părăsi țara este mai pronunțată în rândul tinerilor cu vârste între 18 și 29 de ani, unde 33% dintre respondenți ar opta pentru emigrare. În schimb, doar 9% dintre persoanele cu vârste de peste 60 de ani ar lua această decizie.\n\nMotivele emigrării \n\n Principalele motive invocate de cei care își doresc să plece sunt: \n\n – Lipsa oportunităților de dezvoltare personală și profesională – 30,5%; \n\n – Risc pentru sănătate și viață din cauza conflictului militar – 28,6%; \n\n – Lipsa sprijinului social din partea statului – 28,6%; \n\n – Reunirea cu rudele care au emigrat deja – 26,2%.\n\nSondajul a fost realizat pe teritoriile aflate sub controlul guvernului ucrainean, în zone unde nu se desfășoară lupte active. Au fost intervievate față în față 1.518 persoane cu vârsta de peste 18 ani.\n\nConform declarațiilor Înaltului Comisar ONU pentru Refugiați, Filippo Grandi, 61% dintre refugiații ucraineni și-ar dori să se întoarcă în Ucraina.",
  "metadata": {
    "original_file": "BucPress_0207.html"
  }
}