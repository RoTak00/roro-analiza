{
  "title": "Un microbuz cu țigări a fost oprit în zona de frontieră din Transcarpatia - BUCPRESS",
  "content": "Grăncierii detașamentului Mukacevo au descoperit o schemă de comercializare ilegală a produselor din tutun. Informația a fost comunicată de Direcția Regională de Vest a Serviciului Frontierei de Stat al Ucrainei.\n\nAstfel, astăzi, în cadrul realizării informațiilor disponibile, forțele de ordine au oprit pentru verificare un autoturism „Volkswagen” la periferia satului Mijievo.\n\nÎn timpul inspecției compartimentului pentru bagaje al vehiculului, au fost descoperite 17 lăzi de țigări. Șoferul microbuzului nu a putut explica proveniența unei cantități atât de mari de țigări și nu deținea documente justificative pentru marfă.\n\nGrănicerii au trimis o notificare către Biroul Securității Economice din regiunea Transcarpatia privind constatarea semnelor unei infracțiuni prevăzute de articolul 204 din Codul Penal al Ucrainei: „Fabricarea, depozitarea, vânzarea sau transportul ilegal în scop de vânzare a bunurilor accizabile”. Produsele din tutun descoperite au fost transmise colaboratorilor Biroului Securității Economice.",
  "metadata": {
    "original_file": "BucPress_0276.html"
  }
}