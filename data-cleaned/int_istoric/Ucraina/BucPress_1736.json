{
  "title": "Negocieri la Ujgorod pentru normalizarea relațiilor ucraineano-maghiare - BUCPRESS",
  "content": "Ministrul Afacerilor Externe al Ucrainei, Dmîtro Kuleba, și șeful Biroului Președintelui, Andrii Ermak, participă loc o întâlnire cu șeful diplomației ungare, Péter Szijjártó, la Ujgorod.\n\nAceastă întâlnire face parte din eforturile de normalizare a relațiilor dintre Ucraina și Ungaria, scrie Evropeiska Pravda, cu referire la Ministerul Afacerilor Externe al Ucrainei.\n\nAnterior, s-a raportat că întâlnirea dintre șefii diplomațiilor din Ucraina și Ungaria are ca scop pregătirea întrevederii dintre președintele Ucrainei, Volodimir Zelenski, și premierul Ungariei, Viktor Orbán. Înainte de aceasta, Szijjártó a avut o discuție cu șeful Biroului Președintelui Ucrainei, Andrii Ermak, în cadrul căreia a afirmat că întâlnirea dintre Zelenski și Orbán are sens “dacă poate aduce rezultate”.\n\nMai înainte, Zelenski și Orbán s-au întâlnit în Argentina, în timpul unei vizite la ceremonia de inaugurare a președintelui proaspăt ales.\n\nOrbán a declarat atunci că acceptă invitația lui Zelenski de a discuta despre problemele relațiilor bilaterale, cu condiția ca miniștrii de externe să pregătească întâlnirea.",
  "metadata": {
    "original_file": "BucPress_1736.html"
  }
}