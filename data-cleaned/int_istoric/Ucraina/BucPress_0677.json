{
  "title": "Ocupanții ruși au lansat noi atacuri cu rachete asupra orașului Zaporijjia: a fost distrusă o clinică privată, sunt victime - BUCPRESS",
  "content": "Ocupanții ruși au lansat noi atacuri cu rachete asupra orașului Zaporijjia. ”Armata rusă a atacat marți, 10 decembrie, orașul Zaporijjia. Ca urmare a atacului, au fost înregistrate victime”, a comunicat șeful administrației regionale, Ivan Fedorov, pe Telegram, citată de slovoidilo.ua .\n\nPotrivit datelor preliminare, cinci persoane au fost rănite din cauza bombardamentului. O clinică privată a fost distrusă, au fost avariate și clădirirle din apropiere. La locul atacului lucrează deja medici, polițiști și angajați ai Serviciului de Urgență. Fedorov a publicat și un videoclip cu urmele atacului în zona orașului.\n\nTipul de armă folosită de inamic pentru a lovi Zaporijjia nu este încă cunoscut. Înainte de atac, Fedorov a avertizat locuitorii regiunii despre riscul utilizării de rachete balistice de către ruși. Fedorov a precizat că, în urma bombardamentului, trei persoane au murit, iar alte cinci au fost rănite. Salvatorii caută persoane sub dărâmăturile clinicii distrusă de racheta rusă. La locul atacului lucrează toate serviciile”, a adăugat oficialul.\n\nVom reaminti, astăzi, ocupanții ruși au lovit cu rachete orașul Zlatopil din regiunea Harkiv, zece civili au fost răniți, iar ieri, 9 decembrie, inamicul a atacat două localități din regiunea Donețk.",
  "metadata": {
    "original_file": "BucPress_0677.html"
  }
}