{
  "title": "Finlanda alocă 20 de milioane de euro pentru educația școlară din Ucraina - BUCPRESS",
  "content": "Ministrul Comerțului Exterior și Dezvoltării din Finlanda, Ville Tavio, a anunțat un sprijin de 20 de milioane de euro pentru reforma educațională din Ucraina și alte 500.000 de euro pentru reformele privind alimentația școlară, informează Evropeiska Pravda.\n\nMinisterul finlandez a informat că, între în perioada anilor 2025-2028, Finlanda va susține sectorul educațional ucrainean cu 20 de milioane de euro. Proiectul bilateral se va concentra pe implementarea reformei învățământului general secundar, fiind dezvoltat în colaborare cu Ministerul Educației și Științei din Ucraina, Ministerul Educației și Culturii din Finlanda și Agenția Națională pentru Educație din Finlanda. Reforma va include dezvoltarea unui sistem de protecție socială pentru elevi și va răspunde nevoilor de sprijin psihosocial ale elevilor, cauzate de război.\n\nFinlanda a anunțat că va sprijini, cu 500.000 de euro, programul de alimentație școlară al Programului Alimentar Mondial în Ucraina, în anul 2024.\n\nVom reaminti, în luna septembrie, Finlanda a anunțat un al 25-lea pachet de ajutor militar pentru Ucraina, în valoare de 118 milioane de euro. Recent s-a aflat despre faptul că autoritățile orașului Helsinki intenționează ”să confişte cea mai mare arenă sportivă și de divertisment din capitală, deținută de proprietari ruși supuși sancțiunilor” .",
  "metadata": {
    "original_file": "BucPress_0980.html"
  }
}