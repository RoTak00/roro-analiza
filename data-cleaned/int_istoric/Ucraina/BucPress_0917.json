{
  "title": "În Ucraina va fi creat un nou minister: va avea grijă de ucrainenii din străinătate - BUCPRESS",
  "content": "Președintele Ucrainei, Volodimir Zelenski, a anunțat înființarea unui nou minister, care se va ocupa de ucrainenii ce locuiesc peste hotare. Ministerul Unificării Ucrainenilor va fi format până la sfârșitul anului 2024, iar candidatul pentru funcția de ministru urmează să fie prezentat spre aprobare.\n\nÎn cadrul discursului său din 19 noiembrie, susținut în Parlamentul Ucrainei, Zelenski a subliniat necesitatea de a sprijini toate valurile de migrație ucraineană.\n\n„Acest minister se va ocupa de problemele comunității ucrainene globale, care numără milioane de oameni. Nu ca o sarcină secundară, ci într-un mod dedicat și specific. Până la finalul anului, vom prezenta candidatura ministrului spre aprobare”, a declarat președintele Ucrainei.",
  "metadata": {
    "original_file": "BucPress_0917.html"
  }
}