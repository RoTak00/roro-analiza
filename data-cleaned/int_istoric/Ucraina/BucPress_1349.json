{
  "title": "În Transcarpatia a fost descoperit un alt canal de trecere ilegală a “evazioniștilor” peste graniță. - BUCPRESS",
  "content": "S-a stabilit că la organizarea acestei scheme a fost implicat un locuitor din raionul Beregovo, care ajuta bărbații de vârstă recrutabilă să părăsească teritoriul Ucrainei ocolind punctele de control de trecere a frontierei.\n\nInfractorul asigura recruților un „transfer” la granița de stat și „sugera” rute pentru trecerea ascunsă a acesteia, scrie SBU (Serviciul de Securitate al Ucrainei).\n\nCostul „serviciului” era de 14 mii de dolari SUA pentru doi „clienți”.\n\nConform datelor operative, prin această schemă infractorul trecea ilegal aproximativ 30 de persoane pe lună.\n\nOamenii legii l-au reținut pe infractor în timpul unei încercări de a trece doi „evazioniști” și i-au adus la cunoștință acuzațiile conform art. 332 alin. 2 din Codul Penal al Ucrainei (trecerea ilegală a persoanelor peste frontiera de stat).\n\nContinuă acțiunile de anchetă pentru a stabili toate circumstanțele infracțiunii. Se stabilesc și alte persoane implicate în săvârșirea infracțiunii.",
  "metadata": {
    "original_file": "BucPress_1349.html"
  }
}