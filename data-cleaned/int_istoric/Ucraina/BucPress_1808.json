{
  "title": "Studiu: Transcarpatia – cea mai sigură regiune pentru afaceri - BUCPRESS",
  "content": "Institutul pentru Cercetare Economică și Consultanță Politică a realizat un sondaj în rândul antreprenorilor pentru a afla în ce regiune, potrivit acestora, este cel mai periculos să faci afaceri din cauza terorii rachetelor rusești.\n\nAntreprenorii consideră că regiunile Harkiv, Poltava, Ivano-Frankivsk și Ternopil sunt cele mai periculoase regiuni pentru afaceri. Cele mai sigure regiuni sunt Luțk și Transcarpatia\n\n“În decembrie 2022, întreruperile de curent au fost în fruntea listei obstacolelor în calea afacerilor pentru a doua lună consecutiv. Ponderea respondenților care au raportat întreruperile de curent ca fiind un obstacol în calea derulării afacerilor a crescut ușor de la 78% în noiembrie la 80% în decembrie 2022”, se arată în studiu.\n\nOksana Rozman, parteneră a consiliului comunității de afaceri Transcarpatia, a declarat pentru publicația „Varosh” că, în opinia sa, nu este surprinzător faptul că antreprenorii consideră regiunea noastră cea mai sigură pentru afaceri, deoarece regiunea a suferit un singur atac cu rachete în timpul războiului.\n\n‘Avem participanți care și-au mutat afacerile în Transcarpatia, unul dintre ei este Enjoy the Wood, care realizează produse din lemn și decorațiuni, și care a avut unități de producție în Bucea, Hostomel și Irpin. Toate cele trei facilități de producție au fost distruse și le-au reconstruit aici, în satul Serednie. Din câte știu, șeful lor s-a întors deja la Kiev, dar a spus că, chiar dacă vor deschide noi facilități de producție după război, nu vor părăsi Transcarpatia”, a spus ea.\n\nPotrivit Administrației Regionale de Stat din Transcarpatia, 262 de companii au sosit în regiune de la începutul războiului, iar 80 dintre ele încă își mută facilitățile sau se stabilesc într-o nouă locație.",
  "metadata": {
    "original_file": "BucPress_1808.html"
  }
}