{
  "title": "În spațiul aerian al regiunii Cernăuți a fost doborâtă o rachetă a inamicului rus - BUCPRESS",
  "content": "Astăzi, 28 noiembrie, Forțele ucrainene de apărare antiaeriană au distrus în spațiul aerian al regiunii Cernăuți o rachetă inamică în timpul unui atac matinal. Din cauza căderii fragmentelor, au fost deteriorate mai multe case particulare în raionul Nistru, nu au fost înregistrate victime, ingormează UNN.\n\n”În regiune, în timpul unui atac matinal al Rusiei, o rachetă inamică a fost distrusă, iar fragmentele au cauzat avarii la câteva case, dar nu s-au înregistrat victime”, a anunțat joi șeful Administrației militare regionale Cernăuți, Ruslan Zaparaniuk, pe Telegram, citat de UNN.\n\n”În timpul atacului, forțele de apărare antiaeriană au distrus o rachetă inamică în spațiul aerian al regiunii Cernăuți. În urma căderii fragmentelor, au fost avariate câteva case. Potrivit datelor preliminare, nu există morți sau răniți”, a scris șeful administrației regionale.",
  "metadata": {
    "original_file": "BucPress_0817.html"
  }
}