{
  "title": "Volodimir Zelenski i-a vizitat la Ujgorod pe apărătorii răniți - BUCPRESS",
  "content": "În timpul vizitei sale în Transcarpatia, Volodimir Zelenski i-a vizitat pe apărătorii răniți care se află în proces de reabilitare în instituțiile medicale din Ujgorod. Informația a fost transmisă pe site-ul Oficiului Președintelui Ucrainei.\n\nLa Ujgorod, președintele Volodimir Zelenski a vizitat un centru clinic unde apărătorii ucraineni urmează tratamente de reabilitare după rănile suferite în luptele din regiunile Donețk, Harkiv și din zona Kursk.\n\n„Mulțumesc, în numele tuturor cetățenilor noștri — din partea întregii Ucraine — pentru munca, serviciul și curajul vostru atât de necesare. Curajul care este întotdeauna decisiv — atât pe câmpul de luptă, cât și în deciziile politice”, a spus Volodimir Zelenski.\n\nȘeful statului a vizitat, de asemenea, cabinetele de diagnosticare radiologică vasculară și de reabilitare, echipate cu aparatură modernă și dispozitive pentru tratament.\n\nMiercuri, 30 octombrie, președintele Volodimir Zelenski a sosit la Ujgorod într-o vizită de lucru. Șeful statului s-a întâlnit cu reprezentanții mediului de afaceri din regiunea Transcarpatia în cadrul platformei economice „Fabricat în Ucraina”. De asemenea, președintele a discutat cu antreprenori, inclusiv cu reprezentanți ai companiilor relocate din Harkiv, Melitopol, Dnipro și Nikopol.",
  "metadata": {
    "original_file": "BucPress_1189.html"
  }
}