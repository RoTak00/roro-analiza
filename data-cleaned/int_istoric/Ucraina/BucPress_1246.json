{
  "title": "La Ujgorod a fost prezentat patrimoniul cultural imaterial al a Transcarpatiei - BUCPRESS",
  "content": "Pe 6 octombrie, la Muzeul de Arhitectură Populară și Viață din Regiunea Transcarpatia din Ujgorod, a avut loc acțiunea cultural-artistică „Moștenirea Vie”. Evenimentul, dedicat prezentării moștenirii culturale imateriale a Transcarpatiei, s-a desfășurat pentru a treia oară.\n\nDespre aceasta a informat jurnalista de la Suspilne, prezentă la fața locului.\n\nÎn același timp, în muzeul în aer liber s-a desfășurat un târg de produse artizanale și de produse alimentare tradiționale. În cadrul evenimentului a fost organizat și un spațiu creativ pentru copii, unde aceștia au modelat figurine de animale din lut.\n\nConform informațiilor postate pe pagina de Facebook a Departamentului de Cultură din cadrul Administrației Militare Regionale Transcarpatia, 12 comunități teritoriale au prezentat moștenirea lor: Pîlipeț, Perecin, Kerețkî, Hust, Dovghe, Korolevo, Beregovo, Iasinea, Irșava, Solotvino/Slatina , iar comunitățile Velîkobîcikiv și Seredne au participat pentru prima dată. Vizitatorii au avut ocazia să cunoască meșteșugurile tradiționale, ritualurile străvechi, obiceiurile și bucătăria transcarpatică, toate acestea pe fundalul muzicii ansamblurilor amatoricești din Transcarpatia – „Lisorub”, ansamblul de muzică troistă al familiei Șiman, „Lemkivcianka”, „Rumenok”, „Irșava”, „Hîjanski Vizerunki”.\n\nDe asemenea, au fost prezentate produse din Lista Națională a Elementelor de Moștenire Culturală Imaterială a Ucrainei — „Articoșe din lozie din Iza”, „Brânza de burduf huțulă”, „Sărbătoarea tradițională Mîra” și „Lecvarul(magiunul) de prune”, precum și alte elemente din lista regională.\n\nÎn cadrul evenimentului, toți cei prezenți au putut contribui la strângerea de fonduri pentru Brigada 128-a separată de asalt montan.",
  "metadata": {
    "original_file": "BucPress_1246.html"
  }
}