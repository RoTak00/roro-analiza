{
  "title": "Transcarpatia: La Mucacevo înflorește o plantație de ceai - BUCPRESS",
  "content": "La periferia orașului Mucacevo a început să înflorească o plantație de ceai. În Transcarpatia, ceaiul este cultivat pe singura plantație din Ucraina, în cel mai rece climat pentru această cultură.\n\nDespre acest lucru a povestit pentru Suspilne expertul în turism, Maksim Adamenko.\n\nPotrivit acestuia, în mod obișnuit, ceaiul înflorește în iunie-iulie. Pe plantația din Mucacevo, tufișurile s-au acoperit de flori albe la sfârșitul lunii septembrie.\n\n“Ceaiul este cultivat pe o plantație abandonată de la periferia orașului, cu o suprafață de 19 ha. În prezent, se lucrează pe o suprafață de 300 de metri pătrați,” a spus Maksim Adamenko.\n\nMaksim Adamenko a adăugat că această plantație este unică în Ucraina. Ea se află în cel mai rece climat din lume, însă momentan nu are o importanță comercială.",
  "metadata": {
    "original_file": "BucPress_1280.html"
  }
}