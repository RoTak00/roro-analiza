{
  "title": "La Ujgorod va apărea transport public electric - BUCPRESS",
  "content": "La Consiliul Local al orașului, astăzi s-a semnat un contract pentru livrarea a 9 autobuze electrice noi, cu podea joasă. Informația a fost publicată pe pagina oficială a Consiliului Local Ujgorod.\n\nEvenimentul marchează etapa finală de pregătire în cadrul proiectului derulat de BEI(Banca Europeană de Investiții) și Ministerul Dezvoltării Comunităților și Teritoriilor din Ucraina, „Transportul urban II”. Ujgorod a lucrat la acest proiect mai bine de 4 ani.\n\nBEI va finanța suma de 3,9 milioane de euro, pe care orașul o va primi în condiții preferențiale – cu o dobândă anuală de 2,75%. În termen de 10 luni de la plata avansului de către Ministerul Finanțelor, compania „ElectronMash” – producător autohton și câștigătorul licitației – va livra autobuzele electrice.\n\nAcesta va fi primul transport public electric din Ujgorod, au menționat reprezentanții Consiliului Local.",
  "metadata": {
    "original_file": "BucPress_0214.html"
  }
}