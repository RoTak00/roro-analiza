{
  "title": "Profesorii ucraineni vor primi suplimente salariale în noul an - BUCPRESS",
  "content": "În primele luni ale anului, suma va fi de 1000 grivne, iar din septembrie va crește de două ori.\n\nLa începutul anului 2025, profesorii ucraineni vor începe să primească un nou supliment lunar la salariu.\n\nPrim-ministrul Ucrainei, Denîs Șmîhal, a anunțat introducerea unui nou sistem de suplimente salariale pentru cadrele didactice. Potrivit acestuia, cadrele didactice vor începe să primească fonduri suplimentare începând din ianuarie 2025. Inițial, suma va fi de 1000 grivne pe lună, iar odată cu începutul noului an școlar, aceasta va crește la 2000 grivne.\n\nSuplimentele sunt prevăzute pentru toți angajații din domeniul educației. Acestea se aplică profesorilor din școlile generale, lectorilor din instituțiile de învățământ profesional-tehnic, educatorilor din grădinițe și personalului din instituțiile extrașcolare. Este important de menționat că valoarea suplimentului nu depinde de vechimea în muncă, categoria de calificare sau titlul didactic.",
  "metadata": {
    "original_file": "BucPress_0467.html"
  }
}