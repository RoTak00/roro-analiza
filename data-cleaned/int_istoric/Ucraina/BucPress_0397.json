{
  "title": "Fragmente ale unei rachete X-101 doborâte, la un muzeu din vestul Ucrainei - BUCPRESS",
  "content": "Expoziția Muzeului Războiului, situată în incinta castelului „Palanok” din Mucacevo, s-a îmbogățit cu un nou exponat. Reprezentanții apărării antiaeriene au oferit pentru expoziție fragmente ale unei rachete de croazieră X-101, doborâte.\n\nAcest artefact are o valoare istorică deosebită. Racheta a fost doborâtă pe 17 noiembrie anul trecut, în apropierea orașului Mucacevo.\n\nAtunci, datorită acțiunilor coordonate ale apărării antiaeriene, racheta rusească, cunoscută pentru raza sa mare de acțiune și precizia înaltă, a fost neutralizată cu succes, salvând viețile locuitorilor din zonă, relatează Consiliul Local Mucacevo.\n\nRacheta X-101 este unul dintre cele mai moderne exemple de armament ale țării-agresoare, iar prezența sa în colecția muzeului servește drept mărturie a curajului militarilor ucraineni.\n\nExponatul va deveni un element important pentru vizitatori, care vor putea vedea cu ochii proprii o dovadă a eficienței apărării asigurate de protectorii Ucrainei”.",
  "metadata": {
    "original_file": "BucPress_0397.html"
  }
}