{
  "title": "Marea Neagră a devenit verde. În limanul orașului Odesa au „înflorit” bacterii toxice - BUCPRESS",
  "content": "Limanul din Odesa a fost afectat de o înmulțire a speciilor de cianobacterii cu potențial toxic, a informat pe Facebook Galina Terenko, cercetător principal la Centrul de Ecologie Marină al Ucrainei.\n\n„Așa cum am prevăzut, în limanul orașului Odesa se dezvoltă o combinație de ciano-bacterii potențial toxice. Pe lângă coloniile masive de Aphanizomenon flos-aquae , de data aceasta limanul a fost afectat de colonii de Dolichospermum flos-aquae și ciano-bacterii Microcystis aeruginosa. Aceste „înfloriri” au avut loc într-un mediu caracterizat de o salinitate a apei marine de 5,1 la mie și o temperatură de 19 grade Celsius”, a scris Galina Terenko.\n\nEa a adăugat că nu au fost identificate Nodularia spumigenа de către cercetători, deoarece această specie de ciano-bacterii este specifică apelor marine cu o salinitate mai mare.",
  "metadata": {
    "original_file": "BucPress_0107.html"
  }
}