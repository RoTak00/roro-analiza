{
  "title": "Poliția a blocat un nou canal ilegal de trecere a bărbaților peste graniță în Transcarpatia - BUCPRESS",
  "content": "De această dată, au fost identificați patru locuitori ai raionului Teaciv, care, în schimbul unei sume de 8.000 de dolari de persoană, își conduceau clienții pe un traseu prestabilit, ocolind punctele oficiale de trecere a frontierei, până la linia de graniță cu România vecină.\n\nÎn locuințele suspecților au fost efectuate percheziții. Au fost confiscate notițe, telefoane mobile, bani, arme și muniții, precum și dispozitive pentru supraveghere, inclusiv pentru termoviziune și vedere pe timp de noapte. Acestea erau folosite de suspecți pentru a evita echipele de patrulare ale poliției în timpul trecerilor ilegale.\n\nTrei dintre suspecți au fost deja reținuți, iar locul unde se află al patrulea complice este în curs de identificare de către anchetatori.\n\nPentru faptele comise, aceștia riscă până la 9 ani de închisoare și confiscarea averii.",
  "metadata": {
    "original_file": "BucPress_0170.html"
  }
}