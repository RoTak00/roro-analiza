{
  "title": "Guvernul de la Kiev creează un parc industrial în regiunea Transcarpatia cu 2000 de locuri de muncă - BUCPRESS",
  "content": "Guvernul Ucrainei a aprobat crearea unui nou parc industrial în regiunea Transcarpatia, cu 2.000 de locuri de muncă.\n\nParcul industrial va fi situat în raionul Beregovo. Potrivit ministerului, este vorba de o investiție pe termen lung de peste 5 miliarde UAH și de crearea a aproximativ 2.000 de noi locuri de muncă.\n\n“Parcul va fi un grup de întreprinderi industriale pentru prelucrarea lemnului și fabricarea produselor din lemn. Parcul va avea un complex de transbordare. Materialele reziduale de la companiile locale de prelucrare a lemnului pot fi folosite pentru fabricarea produselor. Prin urmare, crearea parcului va avea un efect pozitiv sporit asupra economiei întregii regiuni”, se arată în comunicat.",
  "metadata": {
    "original_file": "BucPress_1756.html"
  }
}