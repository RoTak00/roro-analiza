{
  "title": "Un angajat al Centrului de Recrutare din Kiev s-a sinucis - BUCPRESS",
  "content": "Un angajat al Centrului teritorial de completare și sprijin social din Kiev, care recent și-a tras un glonț în cap, a murit la spital. Într-un bilet de adio, bărbatul și-a justificat gestul prin epuizarea provocată de serviciu, informează “Glavcom”.\n\nSurse mass-media nu exclud posibilitatea că încercarea de sinucidere a militarului să fi avut legătură cu un conflict cu superiorii săi privind volumul mare de muncă. În biletul de adio, motivul declarat a fost “epuizarea de la serviciu”.\n\n„La fața locului s-a găsit un bilet de adio în care era menționată oboseala de la serviciu drept cauză a suicidului”, se arată în comunicat. Victima, în stare extrem de gravă, a fost transportată la spital cu diagnosticul preliminar: rană prin împușcare la nivelul capului și șoc hemoragic. Publicația a adăugat că maiorul nu a dormit acasă timp de aproape o săptămână din cauza numeroaselor sarcini. Acesta era implicat în procesele de mobilizare.\n\nForțele de ordine au precizat că militarul a încercat să-și ia viața trăgându-și în zona frontală a capului cu arma de serviciu — un pistol Makarov. Anterior, s-a raportat că în Odesa, un bărbat a încercat să se sinucidă cu o armă după ce polițiștii din regiunea Lviv au efectuat percheziții la domiciliul său.",
  "metadata": {
    "original_file": "BucPress_0971.html"
  }
}