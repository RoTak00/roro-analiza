{
  "title": "Cadavrul unui tânăr de 21 de ani a fost găsit în râul Tisa din Transcarpatia - BUCPRESS",
  "content": "În Transcarpatia, cadavrul unui locuitor al regiunii Ivano-Frankivsk, născut în 2002, a fost găsit în râul Tisa, în apropiere de granița cu România.\n\nAcest lucru a fost raportat pe pagina de Facebook a Serviciului Frontierei de Stat al Ucrainei.\n\nPotrivit agenției, bărbatul mort a fost reperat de o patrulă de frontieră în timp ce patrula în secțiunea fluvială a frontierei.\n\n“Salvatorii și poliția au fost chemați la fața locului. Bărbatul a fost scos din apă. S-a dovedit a fi un rezident al regiunii Ivano-Frankivsk, născut în 2002”, se arată în comunicat.\n\nPotrivit lui Hanna Dan, purtător de cuvânt al Poliției Naționale din regiunea Transcarpatia, n-au fost depistate semne de moarte violentă.\n\nServiciul de stat al poliției de frontieră adaugă că, de la începutul invaziei la scară largă în zona de responsabilitate a detașamentului de grăniceri din Mucacevo, acesta este al 21-lea caz de deces al unei persoane în timp ce încerca să traverseze Tisa.",
  "metadata": {
    "original_file": "BucPress_1674.html"
  }
}