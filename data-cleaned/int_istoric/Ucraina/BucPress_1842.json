{
  "title": "12 bărbați din diferite regiuni ale Ucrainei, reținuți în Transcarpatia. Încercau să ajungă în România și Ungaria - BUCPRESS",
  "content": "În regiunea Transcarpatia, grănicerii din cadrul Detașamentului Mucacevo au reținut,12 bărbați din diferite regiuni ale Ucrainei care au încercat să treacă ilegal frontiera cu Ungaria și România. Acest lucru a fost raportat pe pagina de Facebook a Serviciului Frontierei de Stat a Ucrainei – Frontiera de Vest.\n\nPotrivit agenției, trei locuitori din Bucovina au fost opriți la 30 de metri de granița cu Ungaria. Apariția lor a fost înregistrată de dispozitive de supraveghere la distanță.\n\n“Alți bărbați au încercat să treacă frontiera cu România. Doi dintre ei, rezidenți ai regiunilor Luhansk și Jîtomyr, aveau asupra lor chiar și trei stații radio, un dispozitiv de vedere pe timp de noapte și un aparat de termoviziune. Trei bărbați din regiunile Odesa, Ternopil și Kiev au fost reținuți la postul de control de către unitatea Bohdan”, se arată în comunicat.\n\nAlți patru bărbați au fost opriți de patrulele de frontieră ale departamentului Teaciv. Cei reținuți sunt doi transcarpatieni, un rezident din regiunea Ternopil și un rezident din regiunea Lviv.\n\nPersoanele reținute au fost duse la unitățile de frontieră pentru clarificarea tuturor circumstanțelor și întocmirea de rapoarte administrative pentru tentativă de trecere ilegală a frontierei de stat a Ucrainei.",
  "metadata": {
    "original_file": "BucPress_1842.html"
  }
}