{
  "title": "Cum sunt folosite dronele pentru a face contrabandă cu țigări din Ucraina în România? - BUCPRESS",
  "content": "În Transcarpatia, polițiștii de frontieră din cadrul Detașamentului Mucacevo au descoperit o dronă care încerca să introducă ilegal țigări în România. Grănicerii au găsit drona în seara zilei de 3 iulie, la o distanță de 800 de metri de frontieră.\n\n“În timpul inspecției, echipa de căutare a găsit un aparat de zbor fără pilot cu aproape 400 de pachete de țigări “, a scris serviciul Frontierei de Stat pe Facebook. În prezent, polițiștii de frontieră identifică persoanele implicate în contrabandă.\n\nÎn mai a.c. o tânără operatoare de drone în vârstă de 22 de ani a fost reținută în regiunea Cernăuți, lângă punctul de control din localitatea Crasna. Potrivit polițiștilor de frontieră, aceasta a încercat să introducă țigări de contrabandă în România cu drona. Acest lucru a fost anunțat pe pagina de Facebook a Serviciului de Frontieră de Stat al Frontierei de Vest, transmite BucPress cu referire a Suspilne Cernivţi.\n\nÎn noaptea de 22 mai, polițiștii de frontieră au descoperit locul de unde a decolat și a aterizat drona. Cu probabilitate a fost condusă de o tânără de 22 de ani. Tânăra a fost găsită cu o dronă, un laptop cu software, baterii de rezervă și un pachet de țigări. Infractoarea a fost reținută. Pentru transportul ilegal de țigări, ea se poate confrunta cu o amendă, precum și cu confiscarea echipamentului și a țigărilor.",
  "metadata": {
    "original_file": "BucPress_1960.html"
  }
}