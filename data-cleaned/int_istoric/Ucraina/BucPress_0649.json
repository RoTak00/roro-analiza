{
  "title": "Copiii din familii defavorizate și cei din familiile strămutate în regiunea Cernăuți își vor întrema sănătatea la Centrul internațional pentru copii - BUCPRESS",
  "content": "Potrivit unei informații a administrației regionale Cernăuți, un grup de copii care provin din familii defavorizate, precum și cei din familiile care s-au refugiat din calea războiului, vor beneficia de odihnă la Centrul Internațional pentru Copii „Artek”, situat în regiunea Transcarpatia și Puscea-Vodîțea.\n\nAstfel, nouă copii din categoriile defavorizate din comunitățile teritoriale Nepolokovți, Iurkoveți și Cernăuți vor beneficia de odihnă și recreere la respectivul centru. Aceștia sunt copii din rândul persoanelor strămutate intern și copii lipsiți de îngrijirea părintească.\n\nÎn cadrul celei de-a XI-a ediții a „Festivalululi Sărbătorilor și tradițiilor de iarnă – Povestea de Crăciun la Artek”, desfășurată în perioada 3-26 decembrie, copiii vor participa la diverse programe educative, patriotice, recreative și distractive, ateliere, concursuri, excursii, competiții sportive și festivaluri, conform tematicii ediției. De asemenea, vor acumula experiență în activități civice și vor socializa cu colegi din diferite regiuni ale Ucrainei. Totodată, copiii vor avea posibilitatea să învețe conform programei școlare, adaptat vârstei lor.\n\nÎn cadrul celor 10 ediții anterioare organizate de Centrul Internațional pentru Copii „Artek”, 64 de copii din categoriile defavorizate din regiunea Cernăuți au beneficiat de odihnă, în total, în anul în curs, 73 de micuți din regiune au avut ocazia să se odihnească și să se recreeze în această instituție.\n\nPentru a obține bilete de odihnă pentru anul 2025, părinții copiilor din categoriile defavorizate se pot adresa autorităților locale în funcție de locul de înregistrare (domiciliu).",
  "metadata": {
    "original_file": "BucPress_0649.html"
  }
}