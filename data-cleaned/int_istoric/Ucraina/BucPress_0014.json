{
  "title": "Corespondență din sudul Basarabiei: „O săptămână de teroare a regiunii Odesa de către militarii ruși” - BUCPRESS",
  "content": "Începând cu atac cu drone și continuând cu atac cu rachete balistice cu bombardare dublă – așa a fost terorizată regiunea Odesa timp de aproape o săptămână. Corăbii avariate, depozite și vehicule arse, clădiri avariate și oameni morți, acesta este rezultatul atacului cu drone și rachete. Mai grave au fost ultimele două zile: joi și vineri, când a fost bombardat cu rachete portul Cernomorsc.\n\nJoi, 10 octombrie, a fost bombardat portul Cernomorsc. Criminalii ruși au bombardat portul cu o rachetă, după care au așteptat puțin timp să vină salvatorii, după care au mai aruncat o rachetă. În urma bombardării duble a infrastructurii portuare au murit mai mulți oameni: o parte au murit pe loc, iar alții grav răniți au decedat la spital.\n\nVineri, 11 octombrie , trupele ruse au bombardat din nou Odesa cu rachete balistice. În urma atacului, patru persoane au murit, inclusiv un adolescent, a anunțat Oleg Kiper, șeful Administrației Militare Regionale Odesa. Potrivit acestuia, o clădire cu două etaje în care locuiau și lucrau civili a fost distrusă în raionul Odesa.\n\nȘeful Administrației Militare Regionale Odesa a remarcat că oamenii au rămas prinși sub dărâmături. Salvatorii Serviciului de Stat de Urgență au salvat patru persoane, încă trei persoane, din păcate, au murit sub resturile clădirii. Printre morți se numără o femeie de 43 de ani, un băiat de 22 de ani și o fată de 16 ani. O altă femeie a murit la spital din cauza rănilor suferite. Lucrările de salvare au durat mult deoarece exista pericolul bombardării repetată a zonei date.\n\nTimp de două zile teroriștii ruși au ucis 13 persoane civile în portul Cernomorsc și în împrejurimile orașului Odesa, majoritatea tineri.",
  "metadata": {
    "original_file": "BucPress_0014.html"
  }
}