{
  "title": "În regiunea Transcarpatia vor să construiască un nou pod peste râul Tisa - BUCPRESS",
  "content": "Deputații Consiliului raional Teaciv, regiunea Transcarpatia, au cerut Cabinetului de Miniștri să ia în considerare posibilitatea construirii unui pod peste râul Tisa în orașul Teaciv și deschiderea unui punct de trecere a froniterei între Ucraina și România – ”Teaciv-Teacivul Mic”.\n\nVom reaminti, podul a fost aruncat în aer în 1944. Construcția vechiului pod de pe partea ucraineană a supraviețuit până în prezent. Au existat numeroase discuții cu privire la restaurare. În special, în 2010, construcția podului a fost discutată în timpul unei vizite la Teaciv a unei delegații a Uniunii Europene. Reprezentanții UE au promis chiar să faciliteze proiectul. În 2015, acesta a fost menționat într-o solicitare a Administrației Regionale de Stat din Transcarpatia către Ministerul Afacerilor Externe al Ucrainei de a deschide noi puncte de control internaționale în regiune. Dar nu s-a înregistrat niciun progres în această direcție.\n\nPotrivit deputaților locali, ceea ce a rămas din pod este potrivit pentru a fi folosit ca parte a unei noi structuri. Acest lucru va reduce costurile de construcție a unui nou pod de trecere în această locație. Există un drum feroviar bun, în plus, este planificat un drum de ocolire. Toate acestea vor crește capacitatea de transport între Ucraina și România în timpul războiului cu Rusia. În plus, punctul de control ar da un impuls dezvoltării orașului Teaciv și a raionului.",
  "metadata": {
    "original_file": "BucPress_1545.html"
  }
}