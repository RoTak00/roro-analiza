{
  "title": "Ambulanțe și reanimobil pentru zonele montane din Transcarpatia - BUCPRESS",
  "content": "La Ujgorod, angajaților Centrului Regional de Asistență Medicală de Urgență și Medicină a Catastrofelor din Transcarpatia li s-au predat șapte ambulanțe, dintre care una este un reanimobil.\n\nDespre aceasta a scris pe pagina sa de Facebook șeful Administrației Militare Regionale Transcarpatia, Miroslav Bilețkii.\n\nEl a menționat că ambulanțele au fost repartizate în zonele montane, în special la stațiile de asistență medicală de urgență din Rahiv (Rahău), Teaciv (Teceu), Hust, Voloveț, Mijgorie, Svaliava și Ujgorod.\n\n„În activitatea serviciului de urgență din Transcarpatia, numărul apelurilor legate de război a crescut: asistență acordată militarilor, persoanelor strămutate intern; mulți angajați s-au alăturat Forțelor Armate. În plus, filiala regională a direcționat aproape 50 de vehicule din parcul auto pentru a sprijini centrele de recrutare și unitățile militare. Lucrăm pentru a acoperi necesitățile actuale. Locuitorii din Transcarpatia, în special cei din zonele montane, au nevoie de asistență medicală de calitate și de intervenții rapide în situații de urgență”, a scris Bilețkii.",
  "metadata": {
    "original_file": "BucPress_1065.html"
  }
}