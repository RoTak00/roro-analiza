{
  "title": "Trump pregătește întâlnirea cu Putin pentru a pune capăt războiului din Ucraina - BUCPRESS",
  "content": "Președintele ales al Statelor Unite, Donald Trump, a afirmat joi că se pregătește să se întâlnească cu președintele rus Vladimir Putin pentru a pune capăt războiului din Ucraina, transmite AFP.\n\n„Vreau să ne întâlnim și suntem în curs de a organiza asta”, a declarat Trump înaintea unei reuniuni cu guvernatori republicani la reședința sa din Mar-a-Lago, la Palm Beach, statul Florida.\n\nTrump a reiterat, astfel, declarația de-acum câteva zile, în care a spus că întâlnirea cu președintele rus va avea loc în cel mai scurt timp, pentru a încheia conflictul din Ucraina.",
  "metadata": {
    "original_file": "BucPress_0338.html"
  }
}