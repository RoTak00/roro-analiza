{
  "title": "Un ornament unicat din Transcarpatia a apărut pe un prosop al coeziunii internaționale - BUCPRESS",
  "content": "Un ornament unicat din Transcarpatia a apărut pe un prosop al coeziunii internaționale, care a fost prezentat locuitorilor din Ujgorod și oaspeților centrului regional. Motivul de broderie manuală a fost realizat de meșteșugarii locali – Olena Vaș, Hanna Haiduk și Ludmila Hubal.\n\nPe pânză, acestea au redat stema regiunii, inscripția și un ornament autentic, al căror motive cheie sunt răspândite pe majoritatea teritoriului regiunii și au o simbolistică distinctivă și ușor de recunoscut. Culorile și modelele din broderiile transcarpatice au fost studiate, iar conceptul pentru viitorul ornament a fost elaborat de specialiștii din cadrul centrului regional organizatoric și metodologic pentru cultură din cadarul filialei regionale a Uniunii Naționale a Meșteșugarilor din Ucraina, Muzeul de Arhitectură și Trai Popular și Academia de Arte din Transcarpatia.\n\nÎn cadrul proiectului artistic „Floarea Broderiei”, Transcarpatia a preluat această ștafetă de la regiunea Cernăuți și o transmite mai departe diasporei ucrainene din SUA.\n\nPe prosop se pot deja vedea ornamentele a 13 regiuni din Ucraina, Kiev și Republica Autonomă Crimeea. De asemenea, a fost în 9 țări din lume. Această acțiune simbolică, menită să unească ucrainenii din întreaga lume, a fost inițiată în 2013 în regiunea Ternopil. A fost o inițiativă comună a conducerii Consiliului Coordonator Mondial ucrainean, al fundației caritabile „Floarea Broderiei” și al Ligii Antreprenorilor „Cauza Ucraineană”.",
  "metadata": {
    "original_file": "BucPress_1095.html"
  }
}