{
  "title": "Un oraș din Transcarpatia se va înfrăți cu o localitate eliberată din regiunea Donețk, dar complet distrusă de ruși - BUCPRESS",
  "content": "Orașele Teaciv (Teceu) din regiunea Transcarpatia și Lyman din regiunea Donețk intenționează să se înfrățească. Primăria a adăugat că, în acest scop, reprezentanții Consiliului municipal Teaciv s-au întâlnit cu conducerea Administrației militare Lyman. Întâlnirea a avut loc pe 29 și 30 august.\n\n“Orașul este situat pe linia frontului, dezocupat de trupele noastre și complet distrus de inamic. Locuitorii orașului, care continuă să trăiască și să îl apere în condiții extrem de dificile, merită un mare respect și onoare”, a transmis primăria transcarpatică.\n\nOrașele înfrățite sunt orașe între care se încheie acorduri de prietenie și cooperare în vederea schimbului de experiență în domeniile economiei, culturii, educației, sportului, turismului, serviciilor municipale etc.",
  "metadata": {
    "original_file": "BucPress_1875.html"
  }
}