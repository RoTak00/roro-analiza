{
  "title": "Ucraina modifică Carta Limbilor Regionale: „Limba moldovenească”, înlocuită de „limba română” - BUCPRESS",
  "content": "Guvernul de la Kiev a aprobat un proiect de lege care prevede înlocuirea sintagmei „limba moldovenească” cu „limba română” în lista internațională pe care Ucraina o propune în cadrul Cartei Europene a Limbilor Regionale sau Minoritare. Aceasta se referă la limbile care beneficiază de protecție pe teritoriul Ucrainei.\n\nNoua listă propusă intenționează să excludă limbile rusă și belarusă din categoria celor protejate pe teritoriul Ucrainei.\n\nCarta Europeană a Limbilor Regionale sau Minoritare reprezintă un document fundamental al Consiliului Europei, destinat să apere drepturile minorităților naționale și etnice.",
  "metadata": {
    "original_file": "BucPress_0481.html"
  }
}