{
  "title": "Un bărbat din regiunea Crnăuți va fi judecat pentru organizarea trecerii ilegale a frontierei de stat - BUCPRESS",
  "content": "O persoană din regiunea Cernăuți, implicată în organizarea trecerii ilegale a bărbaților de vârsta mobilizării peste hotare, va fi judecat. Acesta cerea pentru ”serviciile” prestate câte 9 200 de dolari americani de persoană, informează Procuratura regională Cernăuți.\n\nÎn comunicatul procuraturii se subliniază că ”un locuitor al regiunii a organizat trecerea ilegală a doi bărbați de vârsta mobilizării în Republica Moldova”. Pentru trecerea ilegală a frontierei de stat fiecare persoană trebuia să plătească 9200 de dolari.\n\nProcurorii din cadrul Procuraturii raionului Nistru au trimis în judecată un act de acuzare împotriva cetățeanului pentru organizarea trecerii ilegale de persoane peste granița de stat a Ucrainei (partea a 3-a a art.332 din Codul Penal al Ucrainei).\n\nConform anchetei, un bărbat în vârstă de 33 de ani din raionul Nistru a organizat, contra unei recompense financiare de 18.400 de dolari, trecerea ilegală în Republica Moldova a doi bărbați supuși serviciului militar. În timpul transportării acestora spre linia de demarcare a frontierei de stat, suspectul a fost reținut de forțele de ordine.",
  "metadata": {
    "original_file": "BucPress_0903.html"
  }
}