{
  "title": "Echipa lui Trump: ”Există trei întrebări principale pentru încheierea războiului din Ucraina” / OPINIE - BUCPRESS",
  "content": "Donald Trump este hotărât să pună capăt războiului dintre Rusia și Ucraina, dar în ac edst context trebuie să soluționăm trei probleme principale. ”Președintele ales al SUA, a cărui inaugurare este programată pentru 20 ianuarie, este ferm hotărât să obțină încheierea războiului declanșat împotriva Ucrainei de către Rusia”, a declarat viitorul consilier pentru securitate națională al președintelui SUA, Mike Waltz, notează CBS citat de 24.tv.ua.\n\nPotrivit lui Waltz, există trei aspecte-cheie care trebuie abordate pentru oprirea războiului: cine ar trebui să participe la negocieri? cum pot fi convinși participanții să accepte negocierile? ce ar trebui să includă cadrul unui acord de pace?\n\n”Conflictul trebuie oprit, iar președintele Trump este ferm în această privință”, a declarat Waltz. El a subliniat că războiul din Ucraina ”combină metode de luptă din timpul Primului Război Mondial” și prezintă riscuri majore de escaladare spre un al Treilea Război Mondial, având în vedere implicarea de către Rusia a trupelor din Coreea de Nord.\n\n”Este un război de tranșee ca în timpul Primului Război Mondial, un adevărat măcel, în care oamenii luptă pe câmpuri deschise în estul Ucrainei. Totuși, există consecințe de escaladare care pot duce la un al Treilea Război Mondial”, a adăugat Waltz.\n\nNegocierile dintre Trump și Putin/ Sursa citată reamintește, în timpul unui miting de la Washington, înainte de inaugurare, președintele ales al SUA, Donald Trump, a promis să pună capăt războiului din Ucraina. El a anunțat intenția de a organiza un apel telefonic cu liderul de la Kremlin, Vladimir Putin, imediat după inaugurare, pentru a stabili o întâlnire.\n\n”Voi opri războiul din Ucraina. Voi pune capăt haosului din Orientul Mijlociu. Voi preveni un al Treilea Război Mondial”, a declarat Trump. Anterior, el a afirmat că intenționează să se întâlnească cu Putin ”foarte curând” după ce va prelua funcția de președinte.\n\nPoziția Kremlinului / Kremlinul a comentat probabilitatea negocierilor de pace cu Ucraina. Potrivit purtătorului de cuvânt al dictatorului rus Vladimir Putin, Dmitri Peskov, ”nu există încă niciun fel de premise” pentru astfel de negocieri. Cu toate acestea, Peskov a menționat că ”Putin este dispus la contacte, inclusiv cu SUA”.\n\nBen Hodges, fost comandant al forțelor americane în Europa, consideră că, în ciuda declarațiilor lui Trump despre încetarea focului în Ucraina, abordarea acestuia ar putea presupune exercitarea unei presiuni intense asupra ambelor părți pentru a ajunge rapid la un acord de pace. Potrivit publicației The Hill , Trump ar putea propune Rusiei un acord în schimbul semnării unui tratat de pace cu Ucraina.",
  "metadata": {
    "original_file": "BucPress_0237.html"
  }
}