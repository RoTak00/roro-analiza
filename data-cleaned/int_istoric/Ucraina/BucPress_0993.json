{
  "title": "Majoritatea ucrainenilor continuă să se opună cedărilor teritoriale către Rusia (sondaj) - BUCPRESS",
  "content": "Cei mai mulți locuitori ai Ucrainei se opun cedărilor teritoriale către Rusia în schimbul păcii – relevă rezultatele unui sondaj, publicate, marți, de Institutul Internațional de Sociologie din Kiev și citate de agențiile internaționale de presă.\n\nPotrivit acestora, „la începutul lunii octombrie 2024, 58%, se opun(eau) oricăror concesii teritoriale, în ciuda circumstanțelor dificile” – avansul pe front al trupelor rusești de invazie, pierderile umane și oboseala de război ale ucrainenilor.\n\nVeridica observă că rezultatul este în creștere cu trei procente față de luna mai 2024, data sondajului anterior, și în scădere semnificativă față de mai 2022, la trei luni după declanșarea invaziei ruse, pe 24 februarie.\n\n„Între mai și începutul lunii octombrie 2024, situația nu s-a schimbat: în prezent, 32% dintre cei chestionați sunt pregătiți” de concesii teritoriale pentru „păstrarea independenței” Ucrainei. Ponderea celor dispuși la cedări s-a triplat față de mai 2022, când era de 10%.",
  "metadata": {
    "original_file": "BucPress_0993.html"
  }
}