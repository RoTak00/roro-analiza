{
  "title": "Operație pe inimă pentru un copil născut prematur, realizată la spitalul de copii din Cernăuți - BUCPRESS",
  "content": "La spitalul regional de copii din Cernăuți s-a realizat o operație asupra unui copil născut prematur, care avea o malformație cardiacă. În momentul operației, fetița cântărea 1600 de grame, a anunțat pe Facebook directorul general al spitalului, Vasîli Pavliuk.\n\nPotrivit lui, la naștere copilul cântărea 560 de grame. La ea a fost diagnosticată o malformație cardiacă – un duct arterial deschis cu diametru mare.\n\n“Deși această patologie nu este rară la nou-născuți, la pacienta noastră era agravată de o dezvoltare semnificativă a plămânilor, insuficiență respiratorie și cardiacă și de un stadiu septic”, se menționează în postarea lui Pavliuk.\n\nS-a efectuat o intervenție chirurgicală pe inimă pentru a închide ductul arterial. Aceasta a fost realizată de cardiologii de la Centrul Științific și Practic de Cardiologie și Chirurgie Cardiovasculară Pediatrică al Ministerului Sănătății din Ucraina, situat în Kiev.\n\n“Cel mai mare risc pentru nou-născuții prematuri este chiar transportul între instituții sau secții, respectând lanțul de temperatură și parametrii de ventilație pulmonară, de aceea s-a luat decizia corectă de a opera copilul în instituția unde primește terapie intensivă”, scrie Pavliuk.",
  "metadata": {
    "original_file": "BucPress_0342.html"
  }
}