{
  "title": "Un bărbat din regiunea Cernăuți a fost reținut pentru implicare într-o schemă de evitare a mobilizării - BUCPRESS",
  "content": "A fost reținut un fost medic pentru implicare într-o schemă de evitare a mobilizării / În regiunea Cernăuți, un bărbat a fost reținut sub suspiciunea că oferea contra cost ajutor pentru obținerea unui grad de invaliditate, facilitând astfel evitarea mobilizării, informează Procuratura Regională prin intermediul platformei Telegram.\n\nPotrivit informațiilor furnizate de procuratură, un bărbat de 48 de ani din raionul Vijnița ar fi cerut bani de la persoane supuse mobilizării pentru a le ajuta să evite înrolarea. Se presupune că acesta a solicitat suma de 12.000 de dolari de la un bărbat de 46 de ani, promițând că va influența membrii Comisiei de expertiză medicală entru a-i acorda gradul II de invaliditate. Suspectul a fost prins în flagrant în apropierea unei instituții medicale, după ce a primit 11.500 de dolari mită.\n\nPotrivit Serviciului de Securitate al Ucrainei din regiunea Cernăuți, bărbatul a lucrat anterior medic și ar fi utilizat legături personale pentru a falsifica documente și a influența membrii comisiei de expertiză medicală. Oamneii legii au identificat 60 de cazuri similare înregistrate pe parcursul a două luni.\n\nBărbatul a fost acuzat de cerere și primire de mită, în cazul în care va fi găsit vinovat, riscă o pedeapsă cu închisoarea de la de la 3 până la 8 ani și confiscarea bunurilor.",
  "metadata": {
    "original_file": "BucPress_0440.html"
  }
}