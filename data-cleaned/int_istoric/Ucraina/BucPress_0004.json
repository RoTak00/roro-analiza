{
  "title": "Asociația „Basarabia” din regiunea Odesa boicotează Forumul minorității naționale românești din Ucraina, organizat de autorități - BUCPRESS",
  "content": "Asociația „Basarabia” a românilor din regiunea Odesa a publicat un memoriu-protest, adresat Serviciului de Stat al Ucrainei pentru Politicile Etnice și Libertatea de Conștiință și către Împuternicitul Radei Supreme a Ucrainei pentru drepturile omului, împotriva unei noi interdicții de intrare în Ucraina pe o perioadă de 3 ani, aplicată în mod provocator de autoritățile ucrainene avocatului Eugen Patraș, fondator și vicepreședinte al Centrului Cultural Român ”Eudoxiu Hurmuzachi” din Cernăuți, cu scopul de a împiedica activitatea de înregistrare a Organizației religioase ”Biserica Ortodoxă Română din Ucraina”, potrivit unei postări pe pagina de Facebook a asociației din sudul Basarabiei.\n\nÎn memoriu este dur criticată decizia Serviciului de Frontieră de Stat al Ucrainei privind refuzul trecerii frontierei de stat a Ucrainei din data de 19.11.2024, în baza deciziei adoptate de Serviciul de Securitate al Ucrainei (SBU) la data de 07.10.2024, cu privire la unul din liderii comunității naționale românești și societății civile române din Ucraina, cetățeanul României Eugen Patraș, originar din satul Bahrinești din regiunea Cernăuți, deținător al unui permis valabil de ședere permanentă în Ucraina (orașul Cernăuți), avocat, filantrop, publicist, fondator și vicepreședinte al Centrului Cultural Român „Eudoxiu Hurmuzachi” din Cernăuți, în contextul implicării sale personale în procesul de înregistrare a Organizației religioase „Biserica Ortodoxă Română din Ucraina”.\n\nAsociația „Basarabia” refuză să fie reprezentată și să participe la Forumul Minorității Naționale (Comunității) Românești din Ucraina „Dezvoltarea minorității naționale (comunității) românești din Ucraina: dimensiunea civică, culturală și educațională” în perioada 5-6 decembrie 2024, unic organizator al căruia a fost anunțat Serviciul de Stat al Ucrainei pentru Politici Etnice și Libertatea de Conștiință (DESS) și solicită DESS și Împuternicitului Radei Supreme a Ucrainei pentru drepturile omului să intervină de urgență pentru anularea deciziei ilegale a Serviciului de Securitate al Ucrainei privind interdicția impusă de intrare pe teritoriul Ucrainei cetățeanului Eugen Pătraș.\n\nReamintim că avocatul Eugen Pătraş, care este iniţiatorul constituirii Bisericii Ortodoxe Române din Ucraina, afirmă că a primit interdicţia de a pătrunde pe teritoriul statului ucrainean pe o perioadă de trei ani. Pătraş, care este şi vicepreşedinte al Centrului Cultural Român “Eudoxiu Hurmuzachi” din Cernăuţi, a declarat pentru AGERPRES , că decizia a fost adoptată de Serviciul de Securitate al Ucrainei. El consideră că măsura are legătură cu implicarea sa în proiectul de constituire a Bisericii Ortodoxe Române din Ucraina.\n\nÎn perioada 5-6 decembrie 2024, în regiunea Cernăuți se desfășoară Forumul minorității naționale române din Ucraina „Dezvoltarea minorității naționale române din Ucraina: dimensiunea socială, culturală și educațională”, reprezentând o inițiativă a autorităților ucrainene.\n\nȘeful Serviciului de Stat al Ucrainei pentru Politici Etnice și Libertatea de Conștiință\n\nÎn contextul organizării Forumului Minorității Naționale (Comunității) Românești din Ucraina „Dezvoltarea minorității naționale (comunității) românești din Ucraina: dimensiunea civică, culturală și educațională” de către Serviciul de Stat al Ucrainei pentru Politici Etnice și Libertatea de Conștiință (DESS) care va avea loc în perioada 5-6 decembrie 2024 în regiunea Cernăuți, eveniment la care am fost invitat personal să particip în calitate de președinte al Organizației Publice Asociația Național-Culturală a Românilor din regiunea Odesa „Basarabia”,\n\nluând în considerare decizia Serviciului de Frontieră de Stat al Ucrainei privind refuzul trecerii frontierei de stat a Ucrainei din data de 19.11.2024, în baza deciziei adoptate de Serviciul de Securitate al Ucrainei (SBU) la data de 07.10.2024, valabilă până la data de 02.09.2027, cu privire la unul din liderii comunității naționale românești și societății civile române din Ucraina, cetățeanul României Eugen Patraș, originar din satul Bahrinești din regiunea Cernăuți, deținător al unui permis valabil de ședere permanentă în Ucraina (orașul Cernăuți), avocat, filantrop, publicist, fondator și vicepreședinte al Centrului Cultural Român „Eudoxiu Hurmuzachi” din Cernăuți, în contextul implicării sale personale în procesul de înregistrare a Organizației religioase „Biserica Ortodoxă Română din Ucraina”, și\n\navând în vedere că măsura de interdicție menționată, neîntemeiată și complet provocatoare, luată împotriva unuia dintre liderii comunității naționale românești a Ucrainei într-un moment în care statul român și poporul român susțin oficial Ucraina și poporul ucrainean în războiul ruso-ucrainean contrazice scopul declarat al desfășurării Forumului planificat, și anume: „implementarea măsurilor privind asigurarea păstrării integrității acestei comunități etnice, respectarea drepturilor minorității (comunității) naționale române, popularizarea identității acesteia, popularizarea contribuției la rezistența la statul agresor etc.”,\n\namintind periodicitatea unor astfel de acțiuni nefondate și ilegale ale Serviciului de Securitate al Ucrainei împotriva reprezentanților societății civile românofone din Ucraina, cum sunt perchezițiile ilegale la birourile organizațiilor publice cu sechestrul ilegal al bunurilor (cazul Centrului Cultural Român ”Eudoxiu Hurmuzachi” din anul 2018) sau percheziția ilegală a casei familiei mele din 11 decembrie 2014, și chiar despre așa-zisele „convorbiri de profilaxie” ale agenților SBU cu alți reprezentanți ai organizațiilor naționale românești din Ucraina chiar și în ajunul organizării și desfășurării acestui forum de către Serviciul de Stat al Ucrainei pentru Politici Etnice și Libertatea de Conștiință, precum și alte forme de presiune asupra organizațiilor publice și cetăţenilor care vin în apărarea drepturilor constituţionale ale minorităţii naţionale românești din Ucraina,\n• Refuză să fie reprezentată și să participe la Forumul Minorității Naționale (Comunității) Românești din Ucraina „Dezvoltarea minorității naționale (comunității) românești din Ucraina: dimensiunea civică, culturală și educațională” în perioada 5-6 decembrie 2024, unic organizator al căruia a fost anunțat Serviciul de Stat al Ucrainei pentru Politici Etnice și Libertatea de Conștiință (DESS);\n• Solicită DESS și Împuternicitului Radei Supreme a Ucrainei pentru drepturile omului să intervină de urgență pentru anularea deciziei ilegale a Serviciului de Securitate al Ucrainei privind interdicția impusă de intrare pe teritoriul Ucrainei cetățeanului Eugen Pătraș.",
  "metadata": {
    "original_file": "BucPress_0004.html"
  }
}