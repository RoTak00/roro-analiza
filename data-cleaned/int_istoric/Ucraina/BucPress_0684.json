{
  "title": "Serviciul de Securitate al Ucrainei – În trei regiuni au fost reținuți colaboratori-incendiatori ai inamicului rus - BUCPRESS",
  "content": "Serviciul de Securitate al Ucrainei (SBU), împreună cu angajații Poliției Naționale, au descoperit încă cinci persoane care acționau la comanda serviciilor secrete ruse și care au incendiat tehnica militară a Forțelor Armate ale Ucrainei, informează RBC-Ucraina, cu referire la un comunicat al SBU.\n\nIncendiatorii, ”recrutați” de ocupanții ruși prin canale de Telegram, desfășurau acte de diversiune în Kiev, în regiunile Transcarpatia și Poltava.\n\nAstfel, în capitala țării au fost reținuți doi tineri, în vărstă de 17 și 20 de ani, care au incendiat o mașină militară, ce trecuse recent printr-o inspecție tehnică după misiunile în zonele de luptă pe direcția Donețk.\n\nÎn raionul Mucacevo din Transcarpatia, doi infractori au incendiat clădirea administrației consiliului local, deteriorând ferestrele și ușile. Aceștia au încercat să distrugă un generator destinat unei stații de bază pentru telefonia mobilă. Au fost prinși în flagrant.\n\nO studentă de 16 ani de la un colegiu din regiunea Poltava a incendiat un vehicul al unei brigăzi militare, care a fost folosit în luptele de pe direcția estică a frontului. „După îndeplinirea actelor de incendiere la comandă, suspecții sperau să primească bani de la coordonatorii lor ruși, dar aceștea au fost reținuți și acuzați de comiterea de infracțiuni conform Codului Penal al Ucrainei”, se arată în comunicatul Serviciului de Securitate al Ucrainei.",
  "metadata": {
    "original_file": "BucPress_0684.html"
  }
}