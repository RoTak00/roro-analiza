{
  "title": "Noi scanere mobile cu raze X pentru punctul de control „Porubne-Siret” - BUCPRESS",
  "content": "Punctul de control „Porubne-Siret” de la granița dintre Ucraina și România va fi echipat cu un sistem modern de scanare cu raze X, oferit prin proiectul USAID „Sprijin Economic pentru Ucraina”.\n\nAcest echipament face parte dintr-un proiect amplu de modernizare a punctelor de trecere a frontierei, care vizează facilitarea comerțului și creșterea volumului exporturilor. În total, astfel de scanere vor fi instalate în cinci puncte de trecere la granițele Ucrainei cu România, Moldova și Slovacia.\n\nEchipamentul destinat punctului „Porubne” a ajuns deja în Ucraina. După finalizarea formalităților vamale, acesta va deveni funcțional, contribuind la eficientizarea procesului de control vamal.\n\nBeneficiile noilor tehnologii \n\n Noile scanere mobile utilizează raze X de înaltă energie, care permit „vizualizarea” interiorului oricărui vehicul fără a fi nevoie de descărcare sau deschiderea încărcăturii. Acest lucru va permite: \n\n – Detectarea rapidă a obiectelor ascunse, amenințărilor sau mărfurilor ilegale; \n\n – Reducerea semnificativă a timpului necesar verificărilor; \n\n – Creșterea eficienței și capacității de procesare a punctului de trecere.\n\nÎn ianuarie 2025 este programată o sesiune de instruire pentru personalul vamal privind utilizarea și întreținerea acestor scanere de ultimă generație.",
  "metadata": {
    "original_file": "BucPress_0468.html"
  }
}