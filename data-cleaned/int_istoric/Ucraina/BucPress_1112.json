{
  "title": "La Ujgorod a fost inaugurată cea de-a 72-a minisuclptură, dedicată poetului român Mihai Eminescu - BUCPRESS",
  "content": "Pe 1 decembrie, la Ujgorod, a fost dezvelită cea de-a 72-a minisuclptură dedicată poetului român Mihai Eminescu, potrivit unei postări pe pagina de Facebook a Direcției pentru Turism a Administrației Militare Regionale Transcarpatia, potrivit audiovizualului public Suspilne.\n\nMinistatuia a fost amplasată în apropierea corpului principal al Universității Naționale din Ujgorod, fiind realizată de sculptorul Roman Murnîk.\n\n„Mihai Eminescu este un clasic al literaturii române. El a vizitat în repetate rânduri Ujgorod, unde s-a întâlnit cu colegi de studenție și cu elitele locale. Poetului i-au fost dedicate monumente la Odesa și Cernăuți, iar în orașele Liov și Ujgorod există străzi care îi poartă numele”, se arată în postare.",
  "metadata": {
    "original_file": "BucPress_1112.html"
  }
}