{
  "title": "Peste jumătate de miliard de grivne pentru punctul de trecere „Fântâna Albă” - BUCPRESS",
  "content": "În regiunea Cernăuți, din 2026 va începe construcția unor noi puncte de trecere a frontierei. Acesta este prevăzut în Strategia de dezvoltare și construcție a infrastructurii de frontieră cu țările Uniunii Europene și Republica Moldova până în 2030, aprobată de Guvernul Ucrainei.\n\nPentru construcția noului punct de trecere pentru trafic auto „Ruska” se planifică alocarea a 210 milioane de grivne. Conform strategiei, construcția va avea loc în perioada 2026-2027.\n\nDe asemenea, în perioada 2026-2027 vor începe lucrările de construcție a punctului de trecere pentru trafic auto „Șepit”. Costul construirii acestui punct de trecere este de 185 milioane de grivne. Reamintim că până la acest punct de trecere s-a construit un drum în cadrul proiectului de grant „Îmbunătățirea infrastructurii de transport a teritoriilor de frontieră Cernăuți – Suceava (Șepit-Izvorul Sucevei)”. Lucrările de reparație au fost finalizate anul trecut.\n\nPeste 626 milioane de grivne sunt planificate pentru construcția punctului de trecere pentru trafic auto „Fântâna Albă”. Lucrările ar putea începe în 2026 și se vor întinde până în 2028.\n\nDe asemenea, 175 milioane de grivne vor fi alocate pentru construcția punctului de trecere pentru trafic auto „Kelmenți”. Conform Strategiei, în 2024 pentru acest punct de trecere au fost alocate 750 de mii de grivne, iar în 2025-2026 vor fi cheltuite câte 87 de milioane de grivne anual.",
  "metadata": {
    "original_file": "BucPress_0240.html"
  }
}