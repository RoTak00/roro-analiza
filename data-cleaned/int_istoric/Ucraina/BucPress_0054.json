{
  "title": "Record naţional ucrainean: Cel mai mare drapel al Republicii Moldova în Ucraina este arborat în regiunea Odesa - BUCPRESS",
  "content": "Drapelul Republicii Moldova a fost subiectul unui nou record înregistrat la Consiliul național al recordurilor din Ucraina. Flamura țării vecine a fost arborată în cadrul Conferinței regionale „Hubul Tehnologic Basarabean – Motorul Transformării Digitale înainte de Aderarea la UE a teritoriilor administrative de frontieră din sud-estul Republicii Moldova și regiunea Odessa, Ucraina”, care se desfășoară în perioada 23-24 mai 2024, transmite moldpres.md.\n\nEvenimentul are loc pe teritoriul Pensiunii Eco-agroturistice „Frumuşica Nova” din comunitatea Borodino, raionul Bolgrad.\n\nRecordul naţional al Ucrainei, Drapelul Republicii Moldova, înregistrat ca cel mai mare din Ucraina, este considerat „ca o mică mulţumire pentru vecinii noştri moldoveni care demonstrează o susținere imensă Ucrainei, într-o perioadă foarte grea pentru ţară, după ce a fost invadată de Rusia”.\n\nDrapelul Republicii Moldova, înscris în Cartea Recordurilor Ucrainei are o înălțime de trei metri şi o lățime de şase metri.",
  "metadata": {
    "original_file": "BucPress_0054.html"
  }
}