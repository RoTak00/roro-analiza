{
  "title": "Comunitățile din Transcarpatia sprijină planul de victorie al Ucrainei și cer solidaritate Internațională - BUCPRESS",
  "content": "Una după alta, comunitățile din Transcarpatia anunță susținerea Planului de victorie al Ucrainei și își îndeamnă partenerii internaționali să adopte o decizie similară.\n\nÎncă cinci comunități din Transcarpatia au susținut Planul de victorie al Ucrainei, prezentat de Președintele Volodimir Zelenski. Deciziile corespunzătoare au fost adoptate în cadrul sesiunilor comunităților Solotvino/Slatina, Cinadievo, Zariccea, Dubrânici-Malobereneanska și Ujgorod.\n\nEste un document important, la fiecare punct al căruia a lucrat echipa Șefului Statului, împreună cu partenerii noștri internaționali, diplomați și militari. Scopul său este de a întări pozițiile Ucrainei pe calea către o pace justă pentru țara noastră.\n\nDin inițiativă proprie, comunitățile din Transcarpatia au făcut apel la regiunile și orașele înfrățite partenere din Ungaria, România, Slovacia, Polonia, Cehia, Statele Unite ale Americii, Germania, Danemarca, Finlanda, Croația, China și Turcia pentru a sprijini Planul de victorie.\n\nÎi îndemn pe deputații consiliilor locale să se reunească cât mai repede în sălile de ședință, să se alăture comunicării cu partenerii și, astfel, să contribuie la apropierea victoriei noastre, scrie șeful interimar al AMR, Miroslav Bilețki pe pagina sa de Facebook.",
  "metadata": {
    "original_file": "BucPress_1170.html"
  }
}