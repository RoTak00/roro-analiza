{
  "title": "Alți trei militari din regiunea Cernăuți și-au pierdut viața în războiul ruso-ucrainean - BUCPRESS",
  "content": "Alți trei militari și-au pierdut viața pe front… Astăzi, 14 ianuarie, în regiunea Cernăuți sunt oficiate slujbele de înmormântare ale militarilor: Pavlo Ungurian, Volodimir Iuzko și Serhii Ungurean, care au fost uciși în luptele crâncene cu trupele ruse de ocupație, se comunică pe pagina de Facebook a Consiliului Regional Cernăuți.\n\nLocotenentul Pavlo Ungurean a servit în unitatea militară A7187. Și-a pierdut viața pe 9 ianuarie în regiunea Harkiv, în urma unui atac cu o dronă inamică. Informația a fost publicată pe pagina de Facebook a Consiliului orășenesc Storojineț. Pavlo avea doar 27 de ani… Un ultim omagiu i-a fost adus în satul de baștină Komarivți.\n\nSergentul Volodimir Iuzko a servit în unitatea militară A7187 și a comandat o unitate de deminare. El s-a alăturat armatei ucrainen acum aproape trei ani, a menționat primarul orașului Hotin, Andrii Dranciuk, pe contul de Facebook. În timpul serviciului, a fost decorat cu medalia “Pentru apărarea Ucrainei”. Militarul a decedat pe 9 ianuarie în regiunea Harkiv. Slujba de înmormânmtare a fost oficiată în satul Anadolî. Militarul avea 48 de ani.\n\nSoldatul Serhii Ungurean a servit în unitatea militară A1556. Un ultim omagiu i-a fost adus apărătorului Ucrainei în localitatea de baștină Oselivka, raionul Nistru.",
  "metadata": {
    "original_file": "BucPress_0315.html"
  }
}