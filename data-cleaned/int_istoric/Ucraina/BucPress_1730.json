{
  "title": "Consiliul Regional Transcarpatia se va alătura proiectului internațional de consolidare a statului de drept în Ucraina - BUCPRESS",
  "content": "Consiliul Regional Transcarpatia se va alătura proiectului internațional de consolidare a statului de drept în Ucraina. Proiectul va fi implementat de Institutul pentru Strategia Central-Europeană. Acesta vizează creșterea nivelului de integritate în rândul funcționarilor publici și consolidarea infrastructurii anticorupție. Proiectul va dura 18 luni. Acesta va implica evenimente publice comune, instruiri, întâlniri și un studiu sociologic la scară largă cu AMR și municipalitățile.\n\nPreședintele Consiliului regional, Roman Sarai, consideră că Ucraina trebuie să își consolideze activitatea privind schimbările instituționale și să abordeze cauzele acestui fenomen.\n\n“Avem un exemplu pozitiv pe care îl putem prezenta în cadrul acestui proiect. În ultimii 2 ani, peste 400 de companii au fost relocate în Transcarpatia. Acesta a fost rezultatul unor schimbări radicale în atitudinea față de investitori. Suntem interesați de modul în care putem ajuta. Ajutăm la rezolvarea aspectelor problematice. În dezvoltarea regiunii vor fi investite peste 500 de milioane de euro. Planificăm să creăm 5.000 de locuri de muncă cu un salariu mediu de 30.000 de grivne. În plus, le vom oferi angajaților noștri locuințe. Acesta este modelul nostru de succes, pe care suntem gata să îl împărtășim și cu alții. În același timp, echipa noastră este pregătită să adopte experiența europeană”, a declarat Roman Sarai.\n\nLa reuniune au participat, de asemenea, Iaroslav Iurișîn, deputat și președinte al Comisiei parlamnetare pentru libertatea de exprimare și Roy Speckerboer, prim-secretar al Ambasadei Regatului Țărilor de Jos în Ucraina, responsabil de integrarea europeană.",
  "metadata": {
    "original_file": "BucPress_1730.html"
  }
}