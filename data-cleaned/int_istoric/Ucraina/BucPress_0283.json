{
  "title": "Transcarpatia își menține cu încredere cursul spre descentralizarea energetică - BUCPRESS",
  "content": "După cum a menționat adjunctul șefului Oficiului Președintelui Ucrainei, Victor Mikita, aflat astăzi într-o vizită de lucru în Transcarpatia, deciziile prompte și bine gândite asigură dezvoltarea teritoriilor și îmbunătățirea condițiilor de viață ale comunităților.\n\nPreședintele Ucrainei, Volodimir Zelenski, a inițiat un program de sprijin financiar pentru dezvoltarea parcurilor industriale în cadrul noii politici economice „Fabricat în Ucraina.” Aceasta include și regiunea Transcarpatia.\n\nDatorită acestei inițiative, în cadrul implementării unui proiect investițional pentru construirea unei centrale eoliene, întreprinderea locală SRL „Friendly Wind Technology” a creat un ciclu complet de producție pentru turbine eoliene ucrainene. Prima turbină eoliană fabricată integral în Transcarpatia a fost deja pusă în funcțiune.\n\nGrație colaborării eficiente dintre toate instituțiile implicate și utilizării noilor tehnologii, volumul anual de producție de energie eoliană din regiune va crește cu 20%.\n\n„Este un eveniment important pentru regiune și pentru țară în ansamblu, deoarece, în ciuda războiului, am demonstrat tuturor că suntem capabili să producem echipamente de înaltă calitate pentru uz propriu, care vor consolida securitatea energetică a statului la un nivel strategic”, se menționează în postarea adjunctului șefului Oficiului Președintelui.\n\nÎn același timp, noua politică economică „Fabricat în Ucraina,” colaborarea dintre investitor și autoritățile locale au dat un impuls semnificativ dezvoltării regionale. Funcționarea companiei care produce turbine eoliene ucrainene în cadrul parcului industrial din Transcarpatia a generat venituri suplimentare de peste 100 de milioane de grivne la bugetul comunității teritoriale Perecin.\n\n„Continuăm să sprijinim oamenii, afacerile, comunitățile și teritoriile. Mulțumim Președintelui Ucrainei, Volodimir Zelenski, pentru atenția acordată dezvoltării infrastructurii. Mulțumim Guvernului, Administrației Militare Regionale și comunităților pentru realizarea acestui proiect extrem de important în regiune”, a scris Victor Mikita.",
  "metadata": {
    "original_file": "BucPress_0283.html"
  }
}