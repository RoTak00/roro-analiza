{
  "title": "Instrucțiuni de sus. Aproape toți recruții ucraineni sunt declarați apți pentru serviciul militar - BUCPRESS",
  "content": "Președinta Comisiei temporare de anchetă a Radei Supreme, Anna Skorokhod, a dezvăluit existența unor directive neoficiale în cadrul comisiilor medico-militare din Ucraina (VLC), care recomandă declararea majorității recruților ucraineni apți pentru serviciul militar.\n\nDeputata a menționat că medicii din comisiile militare ar fi primit instrucțiuni informale de a aproba aptitudinea fizică a aproape tuturor recruților, cu excepția câtorva cazuri speciale. Declarația a fost făcută în cadrul unei conferințe unde a prezentat raportul activității comisiei de anchetă privind abuzurile din structurile militare.\n\n„Medicii înșiși ne-au spus de mai multe ori și chiar ne-au ajutat neoficial să înțelegem că au instrucțiuni să declare toți recruții apți. Cei considerați inapți sunt o categorie separată”, a precizat Skorokhod.\n\nÎn context, menționăm că un alt deputat, Oleksandr Fediienko, membru al Comitetului pentru Securitate Națională al Radei Supreme, a informat anterior că în Ucraina au fost mobilizate persoane cu HIV, cu tuberculoză în formă activă, ba chiar și o persoană cu deficiențe auditive.",
  "metadata": {
    "original_file": "BucPress_0952.html"
  }
}