{
  "title": "În Ujgorod au fost comemorați soldații căzuți din cadrul Brigăzii 33 Mecanizate Separate - BUCPRESS",
  "content": "În ajunul Zilei Comemorării Apărătorilor Ucrainei, care e marcată pe 29 august, în Ujgorod au fost comemorați militarii căzuți din cadrul Brigăzii 33 Mecanizate Separate. Despre acest eveniment a fost anunțat pe pagina de Facebook a Centrului Teritorial de Recrutare și Sprijin Social Transcarpatia.\n\nCeremonia de comemorare a început cu o slujbă în sala de festivități a Universității Naționale din Ujgorod. După aceea, familiilor eroilor căzuți le-au fost înmânate distincții ale comandantului unității militare, „Ordinul Soldatului Căzut”.\n\n„Ordinul comandantului unității militare A 4447 a fost acordat post-mortem pentru 28 de locuitori din Transcarpatia — soldați din Brigada 33 Mecanizată Separtă care au căzut în timpul îndeplinirii misiunilor în zonele de conflict din regiunile Donețk și Zaporijjea”, a scris pe pagina sa de Facebook prim-vicepreședintele Administrației Militare Regionale Zakarpatia, Miroslav Bilețki.\n\n„Pe front este foarte greu. Foarte greu. Și mi-aș dori mult să aud cuvintele „Sfârșitul războiului!”, dar aceste cuvinte trebuie să însemne Victoria noastră. Iar noi trebuie să ne amintim de toți cei care și-au dat viața în luptă”, a menționat locotenent-colonelul Ruslan Sakalo, adjunctul comandantului Brigăzii 33 Mecanizate Separate.",
  "metadata": {
    "original_file": "BucPress_1347.html"
  }
}