{
  "title": "Alți trei militari din regiunea Cernăuți și-au jertfit viața pentru apărarea Ucrainei - BUCPRESS",
  "content": "Astăzi, 31 decembrie, în regiunea Cernăuți a fost adus un ultim omagiu apărătorilor Ucrainei – Bohdan Tanasiuk și Ivan Kosovan, care și-au pierdut viața pe câmpul de luptă în războiul ruso-ucrainean, se comunică pe pagina de Facebook a Consiliului regional.\n\nSergentul inferior Ivan Kosovan a servit în unitatea militară A7186. El și-a pierdut viața pe 27 decembrie, conform informațiilor publicate pe pagina de Facebook a Consiliului sătesc Beregomet. Slijba de înmormântare a militarului a fost oficiată în satul de baștină Lopușna.\n\nSoldatul Bohdan Tanasiuk a servit în unitatea militară A4805. A fost înmormântat la cimitirul Sadagura din Cernăuți. Militarul avea 38 de ani.\n\nIeri, 30 decembrie, în regiunea Cernăuți a fost oficiată slujba de înmormântare al militarului Anatolii Bezverhnii, care și-a pierdut viața pe front. Informația a fost postată pe contul de Facebook a Consiliului regional. Soldatul Anatolii Bezverhnii a servit în unitatea militară A02/43, fiind trăgător principal într-o companie mecanizată. A fost recrutat în august anul acesta. Militarul a murit pe 17 decembrie, în timpul unei misiuni de luptă în regiunea Kursk din Rusia, informează autoritățile comunei Mahala. Un ultim omagiu i-a fost adus apărătorului Ucrainei în satul de baștină Rarencea. Militarul avea 57 de ani.\n\nVeșnică să le fie pomenirea și Glorie Eroilor! Dumnezeu să-i odihnească în pace!",
  "metadata": {
    "original_file": "BucPress_0450.html"
  }
}