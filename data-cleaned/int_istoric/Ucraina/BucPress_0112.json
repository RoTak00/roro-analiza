{
  "title": "Doliu în raionul Ismail, regiunea Odesa. Pe câmpul de luptă a murit militarul Vladimir Hanu - BUCPRESS",
  "content": "Astăzi, în localitatea Ceamașir (Priozerne) din raionul Ismail, regiunea Odesa, are loc înmormântarea sergentului Vladimir Hanu, căzut în luptele din estul Ucrainei pe 23 aprilie.\n\nMilitarul în vârstă de 30 de ani este al treilea erou originar din acestă localitate cu populație majoritar românească care și-a pierdut viața pe câmpul de luptă.\n\nVladimir îşi va odihni somnul de veci lângă camarazii săi de arme, pe Aleea Eroilor din cimitirul local.\n\nPentru a comemora moartea militarului zilele de 26, 27 și 28 aprilie au fost declarate zile de doliu de către autoritățile locale.",
  "metadata": {
    "original_file": "BucPress_0112.html"
  }
}