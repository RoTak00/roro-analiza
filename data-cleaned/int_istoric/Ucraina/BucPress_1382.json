{
  "title": "Au cumpărat pantaloni-cămuflaj ghilie: în Transcarpatia, în decursul unei zile, au fost reținuți 15 bărbați care încercau să treacă granița - BUCPRESS",
  "content": "În ziua de 12 august, grănicerii secției “Bohdan” din cadrul detașamentului Mukacevo au reținut 15 bărbați care încercau să treacă ilegal granița.\n\nAceastă informație a fost publicată pe pagina de Facebook a Administrației Regionale de Vest a Serviciului Frontierei de stat Ucrainei.\n\n“Doi bărbați — locuitori ai regiunilor Harkov și Donețk, în opinia lor, s-au pregătit bine pentru o “plimbare” pe jos, iar pentru a fi mai puțin vizibili în desișurile pădurii, și-au achiziționat pantaloni-cămuflaj ghilie și tricouri. Totuși, la 50 de metri de graniță, au fost opriți de o patrulă de grăniceri”, se menționează în comunicat.\n\nAlți doi bărbați din regiunea Donețk au fost reținuți la o distanță de 100 de metri de graniță, iar doi din regiunea Ivano-Frankivsk — la 150 de metri.\n\n“Unii dintre “conquistadorii” piscurilor montane nu erau deloc pregătiți pentru rutele pe care și le-au trasat singuri folosind hărți online. Fără rezerve suficiente de hrană și apă, în șorturi și papuci, bărbații au mers câteva zile în direcția graniței, fără să înțeleagă pericolul la care se expuneau”, au raportat reprezentanții Serviciului de Grăniceri al Ucrainei (DPSU).\n\nÎn total, 15 bărbați au fost reținuți în decursul unei zile. Au fost întocmite procese verbale pentru încercarea de trecere ilegală a frontierei de stat a Ucrainei, iar dosarele au fost trimise în instanță.",
  "metadata": {
    "original_file": "BucPress_1382.html"
  }
}