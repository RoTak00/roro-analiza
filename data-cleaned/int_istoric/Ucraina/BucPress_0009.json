{
  "title": "50 de cadre didactice de etnie română din regiunea Odesa au participat la un program de formare la Universitatea „Dunărea de Jos” din Galați - BUCPRESS",
  "content": "Proiectul a avut ca obiectiv principal internaționalizarea și formarea cadrelor didactice, etnici români din Ucraina, prin imersiunea lingvistică și culturală a acestora în spațiul românesc, ce vizează actualele exigențe ale reglementărilor privind predarea limbii române în școlile din fostele provincii istorice românești, în context contemporan.\n\n50 cadre didactice din regiunea Odesa, au participat în septembrie-octombrie online la cursuri de dicție, ortoepie, stil și limbaj în discursul public, cursuri de exprimare, dezbatere, oratorie, argumentare și gândire critică, iar în perioada 24-30 octombrie 2024 au participat la Galați la cursuri practice de tip atelier cultură și civilizație românească, atelier de elaborare a unor instrumente de lucru privind discursul public argumentat, precum și la ateliere de lucru.\n\nProiectul a vizat şi editarea unui ghid de bune practici, instrument de lucru valoros pentru cadrele didactice sau pentru viitoarele cadre didactice, ce va fi distribuit în comunitățile de români din Ucraina, în bibliotecile acestora.\n\nMobilitățile cursanților, din perioada 24.10.2024 – 30.10.2024, la Galați pe lângă activitățile didactice de tip curs, curs practic, atelier au inclus și vizite culturale la obiective reprezentative din municipiu și județ.",
  "metadata": {
    "original_file": "BucPress_0009.html"
  }
}