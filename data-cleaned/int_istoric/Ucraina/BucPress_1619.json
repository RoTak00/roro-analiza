{
  "title": "Transcarpatia: A fost inaugurată expoziția “Portalul războiului: pe linia de foc” - BUCPRESS",
  "content": "În centrul regional din Transcarpatia Brigada a 10-a de asalt montan “Edelweiss” a prezentat expoziția “Portalul războiului: pe linia de foc”. Soldații au prezentat trofee câștigate în luptele crâncene împotriva invadatorilor ruși, arme și uniforme, documente personale și jurnale ale ocupanților.\n\nPrintre exponate – fotografii din viața și activitatea de luptă a soldaților care au eliberat regiunea Kiev, au luptat pe direcția Bahmut și în alte puncte fierbinți ale liniei frontului. De asemenea, au fost amenajate locații interactive și un poligon de tragere pentru vizitatori. Vizitatorii vor putea să deprindă abilități de medicină tactică, să urmeze antrenamente de luptă, să participe la un masterclass de bucătărie de campanie, să ia parte la lupte cu tancuri etc. Expoziția a fost inaugurată de ministrul educației și științei din Ucraina, Oksen Lisovîi, de șeful adjunct al Administrației militare regionale transcarpatice, Oleksandr Patskan, și de rectorul Universității Naționale din Ujgorod, Volodymyr Smolanka. El a mulțumit apărătorilor Ucrainei care protejează cu credință țara și a subliniat că Transcarpatia continuă să îi sprijine. Orchestra militară a Brigăzii a 10-a separate de asalt montan “Edelweiss” a susținut un concert pentru locuitorii și oaspeții centrului regional.\n\nExpoziția a fost inaugurtaă în fața intrării și la primul etaj al clădirii administrative a Universității Naționale Ujgorod, având câteva locații în parcul Malîi Galagov și în apropierea clădirii administrației militare regionale.",
  "metadata": {
    "original_file": "BucPress_1619.html"
  }
}