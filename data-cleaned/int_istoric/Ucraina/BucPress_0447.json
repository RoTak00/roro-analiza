{
  "title": "Ce se schimbă în Ucraina de la 1 ianuarie 2025: Taxele și contribuția militară pentru antreprenorii individuali (FOP) - BUCPRESS",
  "content": "Antreprenorii individuali (FOP) din grupele I, II și IV vor trebui să plătească, începând cu 1 ianuarie, o contribuție militară în valoare de 10% din salariul minim stabilit la 1 ianuarie al anului de raportare, adică 800 UAH. Prima plată anticipată trebuie efectuată până cel târziu la 20 ianuarie.\n\nAntreprenorii individuali din grupa III vor plăti o contribuție militară de 1% din veniturile realizate. Aceasta înseamnă 10 UAH pentru fiecare 1.000 UAH câștigate după 1 ianuarie 2025. Contribuția militară trebuie plătită pe baza raportării trimestriale, în termen de 40 de zile după încheierea trimestrului. Suma achitată va trebui inclusă în declarația fiscală.\n\nDe asemenea, crește rata contribuției militare pentru antreprenorii care utilizează sistemul general de impozitare și pentru persoanele care desfășoară activități independente. Aceștia vor plăti 5% din venitul net.\n\nDacă venitul anual depășește aceste limite, antreprenorul poate trece într-o altă grupă de contribuabili sau pe sistemul general de impozitare. În plus, pentru suma care depășește limita, va fi necesară plata unui impozit unic de 15%.\n\nAntreprenorii individuali care utilizează sistemul simplificat de impozitare continuă să plătească impozitul unic, ale cărui cote rămân neschimbate. Totuși, de la 2025, se introduce raportarea lunară pentru angajații acestor antreprenori (dacă există), înlocuind raportarea trimestrială utilizată anterior.",
  "metadata": {
    "original_file": "BucPress_0447.html"
  }
}