{
  "title": "„Contrabandă de bărbați”. Un ucrainean de 28 de ani, găsit în ascunzătoarea unei mașini la intrarea în Ungaria - BUCPRESS",
  "content": "La punctul de control Lujanka din regiunea Transcarpatia, un bărbat în vârstă de 28 de ani a fost găsit într-o ascunzătoare din mașina unei cetățene cehe. Mașina urma să intre în Ungaria, raportează Direcția Regională de Vest a Serviciului Frontierei de Stat din Ucraina.\n\nPotrivit polițiștilor de frontieră, o cetățeancă cehă însărcinată, în vârstă de 29 de ani, transporta într-un BMW un bărbat ucrainean în vârstă de 28 de ani, cu care era în căsătorie civilă.\n\n“Când “pasagerul” a fost descoperit, cuplul a început un conflict. Pentru a-i calma pe contrabandistă, care acum riscă să răspundă penal, și pe partenerul ei, polițiștii de frontieră au fost nevoiți să cheme poliția. Oamenii legii au decis să evacueze BMW-ul din punctul de control”, se arată în comunicat.\n\nPotrivit Serviciului Frontierei de Stat, femeia s-a întins mai întâi sub roțile mașinii și apoi a încercat să fugă de ofițerii de poliție.\n\n“În prezent, bărbatul care a încercat să treacă ilegal frontiera a fost plasat într-un centru de detenție temporară al detașamentului poliției de frontieră Mucacevo. Măsurile de stopare a activității ilegale sunt în curs de desfășurare”, a precizat Direcția Regională de Vest a Serviciului Frontierei de Stat pe site-ul său.",
  "metadata": {
    "original_file": "BucPress_1881.html"
  }
}