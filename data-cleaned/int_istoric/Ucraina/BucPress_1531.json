{
  "title": "Poliția a confiscat 5 kg de canabis de la un bărbat din Transcarpatia - BUCPRESS",
  "content": "Poliția a confiscat 5 kg de canabis de la un bărbat din Transcarpatia. În satul Dovghe, raionul Hust, ofițerii de aplicare a legii au reținut un localnic în vârstă de 32 de ani, suspectat de posesie de droguri, se comunciă pe site-ul web al Poliției Naționale din regiunea Transcarpatia.\n\nPotrivit forțelor de ordine, în timpul unei percheziții în locuința bărbatului, poliția a găsit aproximativ 5 kg de canabis, a cărui valoare la prețul pieței negre este de aproximativ 750.000 de grivne. De asemenea, poliția a găsit răsaduri de marijuana pe terenul personal al bărbatului.\n\n„Poliția a confiscat de la bărbat valută străină și monedă națională în valoare totală de 125.000 UAH, pungi de plastic și cântare electronice. Toate probele materiale au fost confiscate și trimise la experți pentru examinare”, se arată în comunicat.\n\nBărbatul în vârstă de 32 de ani a fost reținut și plasat într-un centru de detenție temporară. Acțiunile sale au fost încadrate în partea 3 a articolului 309 din Codul penal al Ucrainei. De asemenea, poliția verifică dacă deținutul este implicat în traficul de droguri. Sancțiunea articolului prevede o pedeapsă cu închisoarea pe un termen de la cinci la opt ani.",
  "metadata": {
    "original_file": "BucPress_1531.html"
  }
}