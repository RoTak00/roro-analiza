{
  "title": "Din captivitate rusă a fost eliberat un locuitor al regiunii Cernăuți - BUCPRESS",
  "content": "La 15 ianuarie 2025, din captivitatea rusă a fost eliberat militarul Dmitro Ciucika, originar din regiunea Cernăuți. După cum a informat șeful Administrației Regionale de Stat Cernăuți, Ruslan Zaparaniuk, militarul a suferit răni grave și a fost capturat pe direcția frontului din regiunea Zaporojie. În continuare, îl așteaptă o reabilitare completă în condiții adecvate și mult așteptata reîntâlnire cu familia și cei dragi.\n\nÎn total din captivitatea rusă au fost eliberați 25 de militari grav bolnavi și răniți. Aceasta s-a întâmplat în cadrul unui format separat – repatriere reciprocă. Aceștia sunt militari care au luptat pe diverse direcții de pe front, orașul Mariupol, inclusiv Azovstal, și un civil capturat de ruși în regiunea Kiev și reținut ilegal.\n\nConform datelor de la Centrul de Coordonare, răniții au pierderi de vedere, amputări de membre, răni de glonț complexe și consecințe ale traumelor provocate de mine-explozii. Printre bolile lor se numără tuberculoza, cancerul, gangrena.",
  "metadata": {
    "original_file": "BucPress_0261.html"
  }
}