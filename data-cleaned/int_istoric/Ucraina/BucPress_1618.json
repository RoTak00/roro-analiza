{
  "title": "Transcarpatia: Va fi construit un pod rutier de frontieră peste râul Tisa - BUCPRESS",
  "content": "Prim-adjunctul șefului Administrației militare regionale Transcarpatia, Mîroslav Bilețki și vicepreședintele Consiliul regional, Vasîli Demianciuk au participat la o întâlnire de lucru ordinară cu partenerii din România privind construcția unui pod între Ucraina și România peste râul Tisa.\n\n“A fost identificată o parcelă de teren de aproximativ 2 hectare pentru construcția podului temporar și, ulterior, a podului principal”, a comentat Mîroslav Bilețki.\n\nPărțile au discutat unele aspecte problematice privind implementarea proiectului, în special cele ce nu au fost prevăzute în acordul interguvernamental și posibilele modalități de soluționare a acestora. La discuții au participat Excelența Sa Ambasadorul României în Ucraina, Alexandru Victor Micula și Consulul României la Solotvino, Florin Grațian Pârvu.",
  "metadata": {
    "original_file": "BucPress_1618.html"
  }
}