{
  "title": "Regiunea Cernăuți: Un alt militar și-a pierdut viața pe front - BUCPRESS",
  "content": "Un alt militar și-a pierdut viața pe front / Astăzi, 25 decembrie, într-o comunitate a regiunii Cernăuți a fost oficiată slujba de înmormântare al soldatului Dumitru Ferbei, care și-a jertfit viața pentru eliberarea Ucrainei de sub ocupația trupelor ruse. Informația a fost publicată pe pagina de Facebook a Consiliului Regional Cernăuți.\n\nSoldatul Dumitru Ferbei a servit în unitatea militară A7422, unde îndeplinea funcția de șofer la punctul sanitar-medical. Militarul și-a pierdut viața pe 19 decembrie, în luptele pe direcția Harkiv, potrivit unei informații postate de comunitatea teritorială Hliboca pe pagina de Facebook.\n\nUn ultim omagiu i-a fost adus astăzi, 25 decembrie, ora 9:00, în localitatea Cerepcăuți. Dumitru Ferbei avea doar 32 de ani…\n\nVeșnică să-i fie pomenirea! Dumnezeu să-l ierte și să-l odihnească în pace!",
  "metadata": {
    "original_file": "BucPress_0505.html"
  }
}