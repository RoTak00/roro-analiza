{
  "title": "„Grănicerii din Transcarpatia și România, împreună cu medicii, au salvat un bărbat ce-și pierduse cunoștința.” - BUCPRESS",
  "content": "Un bărbat de 27 de ani din Transcarpatia, care s-a simțit rău în timp ce încerca să treacă ilegal granița, a fost descoperit astăzi de militarii secției de inspectori ai serviciului de grăniceri „Hîja” din detașamentul Mukacevo, împreună cu colegii lor români. Informația a fost comunicată de Direcția Regională de Vest a Serviciului Frontierei de Stat al Ucrainei.\n\nBărbatul a fost căutat timp de aproape 5 ore. Într-o stare deplorabilă, acesta a fost găsit la 200 de metri de graniță.”Transcarpatianul se afla într-o prăpastie adâncă, unde alunecase fiind în stare neputincioasă, după ce a suferit un atac de epilepsie în timpul încercării de a trece ilegal în România.\n\nÎn „plimbarea” pe jos prin zona montană, bărbatul plecase împreună cu o rudă, care însă l-a abandonat atunci când acesta a avut nevoie de ajutor. Totuși, mai târziu, ruda a sunat soția victimei și i-a povestit ce s-a întâmplat.\n\nLa locul unde se afla transcarpatianul, grănicerii au chemat personalul serviciului de urgență. Cu ajutorul echipamentelor speciale, acesta a fost scos din prăpastie și transportat la o unitate medicală. În prezent, starea bărbatului este gravă. Medicii au diagnosticat hipotermie de gradul II.",
  "metadata": {
    "original_file": "BucPress_0250.html"
  }
}