{
  "title": "Șase bărbați reținuți în regiunea Transcarpatia pentru că au încercat să treacă ilegal frontiera - BUCPRESS",
  "content": "În regiunea Transcarpatia, grănicerii din cadrul detașamentului Ciop au reținut șase bărbați în timpul încercării de a trece ilegal frontiera. Acest lucru a fost raportat pe pagina de Facebook a Direcției Regionale de Vest a Serviciului Frontierei de Stat Ucraina.\n\n“Doi bărbați au fost reținuți la 19 mai la periferia satului Kamianyța, raionul Ujgorod. Suspecții aveau asupra lor pașapoarte de cetățeni ucraineni. Bărbații au mărturisit că intenționau să treacă frontiera cu Slovacia” , se arată în comunicat.\n\nCeilalți trei bărbați au fost reținuți la periferia satului Onokivțsi, raionul Ujgorod.\n\n„Ofițerii de ordine publică au oprit o mașină în care se aflau cinci bărbați. Șoferul, un rezident local cu handicap, împreună cu fiul său minor, transporta în mașină trei cetățeni ucraineni. Acțiunile șoferului și ale fiului său prezintă semnele unei infracțiuni în conformitate cu partea 3 a articolului 332 din Codul penal”, se arată în comunicat.\n\nSancțiunea articolului prevede o pedeapsă cu închisoarea de până la nouă ani.\n\nPotrivit Serviciului Frontierei de Stat suspecții urmau să fie duși în zona Novoselița, unde sperau să treacă granița cu Slovacia.\n\nUn alt conscris, rezident al regiunii Lugansk a fost reținut în apropiere de satul Onokivți la un kilometru de la frontiera de stat.",
  "metadata": {
    "original_file": "BucPress_1999.html"
  }
}