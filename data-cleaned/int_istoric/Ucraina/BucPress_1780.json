{
  "title": "Transcarpatia: Un deputat s-a aruncat în aer cu două grenade (VIDEO) - BUCPRESS",
  "content": "În regiunea Transcarpatia, un deputat a încercat să-și pună capăt zilelor într-un mod șocant, detonând două grenade în timpul ședinței Consiliului Local Kerețkî, raionul Mukacevo, transmite Poliția Națională al Ucrainei.\n\nConform informațiilor furnizate de poliție, deputatul a activat cele două dispozitive explozive în timpul ședinței, rezultând într-o explozie tragică. În urma incidentului, deputatul a decedat ca urmare a detonării, iar alte 11 persoane au fost rănite, a informat inițial poliția.\n\nUlterior, reprezentanții poliției au raportat că 26 de persoane au suferit leziuni, dintre care 6 se află în stare gravă. Medicii depun eforturi pentru a salva viața bărbatului care a detonat grenadele.\n\nEchipele de intervenție, pirotehniștii și criminaliștii, lucrează la fața locului pentru a gestiona situația. Ancheta este în desfășurare pentru a determina motivele și circumstanțele care au condus la acest act extrem al deputatului.",
  "metadata": {
    "original_file": "BucPress_1780.html"
  }
}