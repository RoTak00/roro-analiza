{
  "title": "Doi politicieni originari din Transcarpatia au fost aleși europarlamentari. Unul este în opoziție față de Viktor Orban, altul în echipa acestuia - BUCPRESS",
  "content": "În urma alegerilor, din partea Ungariei în Parlamentul European a ajuns Viktoria Ferenz, originară din Transcarpatia (din partea partidului guvernamental “Fidesz”). A devenit cunoscut faptul că o persoană din Transcarpatia – din partea opoziției (partidul TISZA, condus de Péter Magyar) a câștigat alegerile.\n\nGabriella Gerjeni s-a născut în 1977 la Beregovo, Transcarpatia. Când a împlinit 9 ani, familia s-a mutat în orașul maghiar Nyíregyháza.\n\nÎn anul 2000 a absolvit Facultatea de Drept ELTE din Ungaria și până în 2021 a lucrat ca funcționar public în Ministerul Mediului și în Comisia Europeană de la Bruxelles.\n\nDe la sfârșitul anului 2021 este cunoscută și ca scriitoare de succes, povestirile ei fiind publicate în multe reviste maghiare. Este laureată a mai multor premii literare și autoare a două romane: “Libere după Bruxelles, povești din trecut” și “Trei picioare pe pământ”.\n\nLa unul dintre evenimentele electorale ale partidului de opoziție TISZA din Debrecen, a povestit că, atunci când s-a întors acasă de la Bruxelles, a simțit acut că „trebuie să facă ceva”. Astfel, s-a întors din nou în procesul politic, alăturându-se echipei lui Péter Magyar. În prezent, Gabriella locuiește cu familia pe insula Sentendre, unde își gestionează propria gospodărie.",
  "metadata": {
    "original_file": "BucPress_1508.html"
  }
}