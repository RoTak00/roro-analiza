{
  "title": "Alegerile prezidențiale au fost anulate. Judecătorii CCR au anulat rezultatele primului tur. - AngliaMea.ro",
  "content": "Judecătorii Curții Constituționale a României (CCR) au hotărât anularea întregului proces electoral pentru alegerea președintelui României, chiar în timp ce turul II dintre Elena Lasconi și Călin Georgescu era în desfășurare în diaspora.\n\nAlegerile vor fi reluate de la zero, iar candidații vor trebui să se înscrie din nou și să treacă prin procesul de validare al Biroului Electoral Central.\n\nLegea prevede că, în caz de anulare, alegerile se reiau în a doua duminică de la data anulării, ceea ce ar fi însemnat 22 decembrie.\n\nCu toate acestea, CCR a solicitat Guvernului să reia întregul proces electoral, inclusiv campania electorală.\n\nAnularea alegerilor survine, în urma primirii a patru sesizări din partea SNSPA, Institutului pentru Studiul Totalitarismului, publicației Calea Europeană și candidatul Cristian Terheș.\n\n”Curtea anulează în temeiul 146, litera f din Constituție”, spune Curtea Constituțională, ”întregul proces electoral, cu privire la alegerea președintelui României”.\n\nÎn comunicatul oficial, Curtea a subliniat că, având în vedere nerespectarea anumitor proceduri ale alegerilor libere, întregul proces electoral va fi reluat.\n\nGuvernul va stabili o nouă dată pentru alegeri, iar campania și procesul de vot vor începe de la zero.",
  "metadata": {
    "original_file": "Anglia_Mea_0051.html"
  }
}