{
  "title": "Prețurile locuințelor din UK, aproape de un nou nivel maxim - AngliaMea.ro",
  "content": "Prețurile acestora au crescut din nou, apropiindu-se de un nivel record, pe măsură ce ratele dobânzilor scad, potrivit datelor celui mai mare creditor britanic, Halifax.\n\nAcesta susține că prețurile au crescut cu 0,3% în septembrie față de luna precedentă - a treia lună consecutiv în care prețurile proprietăților au crescut, notează thesun.co.uk.\n\nComparativ cu anul trecut, prețurile au crescut cu 4,7%, cea mai mare rată de creștere anuală de la finalul anului 2022. Prețul mediu al unei locuințe în Marea Britanie a ajuns la 293.399 lire sterline, aproape de recordul stabilit în iunie 2022, de 293.507 lire sterline.\n\nIrlanda de Nord continuă să înregistreze cea mai puternică creștere anuală a prețurilor - de 9,7%, cu un preț mediu al locuințelor de 203.593 lire sterline. La polul opus se află Scoția, cu o creștere anuală de doar 2,1%, prețul mediu al locuințelor fiind de 205.718 lire sterline.\n\nZona de nord-vest a înregistrat din nou cea mai puternică creștere a prețurilor la imobile, comparativ cu orice altă regiune din Anglia - cu 5,1% în ultimul an, ajungând la 234.355 de lire sterline.\n\nAșa, cum era de așteptat și firesc, Londra continuă să aibă cele mai scumpe prețuri la proprietăți din Marea Britanie, cu un preț mediu de 539.238 de lire sterline, în creștere cu 2,6% față de anul trecut. Cu toate acestea, prețul este încă mult sub prețul maxim de 552.592 de lire sterline, stabilit în august 2022.\n\nPer total, în Marea Britanie, prețurile au crescut cu 1,6% comparativ cu trimestrul al treilea din 2024. Suma medie plătită de cei care cumpără pentru prima dată a crescut cu 4,2% în ultimul an, sau 9.409 lire sterline în numerar, se arată în raport. Asta înseamnă că prețul tipic pentru aceștia este acum de 232.769 lire sterline.\n\n„Aceste creșteri recente din Marea Britanie trebuie privite în context. Deși prețurile au crescut cu 13.000 lire sterline în ultimul an, acest avans este în mare parte o recuperare a pierderilor de anul trecut. Privind pe termen mai lung, creșterea reală a prețurilor din ultimii doi ani este de doar 0,4%”, a declarat Amanda Bryden, directorul departamentului de credite ipotecare la Halifax.\n\nÎn timp ce valoarea tipică a proprietății a crescut cu aproximativ 13.000 de lire sterline în ultimul an, această creștere este în mare parte o recuperare a terenului pierdut în ultimele 12 luni, a mai explicat aceasta.",
  "metadata": {
    "original_file": "Anglia_Mea_0099.html"
  }
}