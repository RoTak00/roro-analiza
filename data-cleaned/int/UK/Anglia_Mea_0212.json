{
  "title": "Facturile la energie în UK vor scădea cu £122 din iulie - AngliaMea.ro",
  "content": "Factura la energie a unei gospodării tipice va scădea cu £122 pe an, începând cu luna iulie, datorită noului plafon de preț.\n\nCel mai recent plafon trimestrial pentru Anglia, Țara Galilor și Scoția înseamnă că o gospodărie care utilizează o cantitate tipică de gaz și electricitate va plăti £1.568 pe an.\n\nPrin urmare, facturile vor ajunge la cel mai mic preț din ultimii doi ani.\n\nPlafonul, stabilit de autoritatea de reglementare Ofgem, limitează prețul maxim care poate fi perceput pentru fiecare unitate de gaz și electricitate - nu factura totală.\n\nDacă folosiți mai multă energie, veți plăti mai mult.\n\nMăsura afectează facturile de gaz și electricitate a 28 de milioane de gospodării, dar nu are impact asupra clienților din Irlanda de Nord, unde sectorul este reglementat diferit, însă și acolo prețurile sunt în scădere.\n\nPrețurile la energie sunt la cel mai scăzut nivel din momentul în care Rusia a invadat Ucraina în februarie 2022.\n\nCu toate acestea, facturile rămân cu mult peste nivelurile de dinainte de pandemie și sunt cu aproximativ £400 mai mari decât în urmă cu trei ani.\n\nO datorie estimată la 3 miliarde de lire sterline a fost acumulată de consumatori în perioada în care prețurile erau ridicate.\n\n\"Diminuarea plafonului prețurilor la energie reduce lejer facturile\", a declarat Dame Clare Moriarty, director executiv al Citizens Advice. \"Dar datele noastre ne spun că milioane de persoane au ajuns la limita roșie sau nu reușesc să își acopere costurile esențiale în fiecare lună.\"\n\nAnaliștii de la firma de consultanță Cornwall Insight au prognozat că recenta creștere a prețurilor en-gros ar putea însemna că facturile la energie vor crește din nou în perioada premergătoare iernii.",
  "metadata": {
    "original_file": "Anglia_Mea_0212.html"
  }
}