{
  "title": "Presa din SUA il critica pe Obama pentru absenta la JO 2010 | ZigZag Roman-Canadian",
  "content": "Administratia de la Washington a confirmat ca Barack Obama nu va fi prezent la Jocurile Olimpice de la Vancouver, delegatia americana la festivitatea de deschidere fiind condusa de vicepresedintele Joe Biden. Presedintele american va absenta si de la ceremonia de inchidere (28 februarie), delegatia americana urmind a fi condusa de secretarul de stat responsabil cu securitatea interna, Janet Napolitano.\n\nMotivul invocat de Obama pentru a-si justifica absenta de la Vancouver a fost ca, dupa preluarea mandatului la Casa Alba, prima vizita externa a fost in Canada (februarie 2009).\n\nPresa din SUA a taxat drept lipsa de delicatete decizia Administratiei SUA, cotidianul Los Angeles Times considerind ca Obama va rata ocazia de a vedea unul din cele mai frumoase orase din America de Nord . Absenta sa va fi perceputa ca un alt afront adus celui mai important si simpatic vecin al SUA. Este de urmarit ce personalitati politice vor fi prezente in februarie la Vancouver si, mai ales, daca presedintele Chinei, Hu Jintao, va onora invitatia canadienilor – stiut fiind ca primul ministru Stephen Harper a refuzat sa se deplaseze la deschiderea JO din august 2008.\n\nReamintim ca absenta premierului canadian a reprezentat un gest de protest fata de incalcarile drepturilor omului de catre regimul de la Beijing .",
  "metadata": {
    "original_file": "Ziarul_ZigZag_0553.html"
  }
}