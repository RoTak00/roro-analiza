{
  "title": "Proiect de lege privind „acomodarile rezonabile” | ZigZag Roman-Canadian",
  "content": "Proiectul de lege care reglementeaza portul obiectelor (haine, simboluri) religioase in public a fost depus la Adunarea Nationala de Kathleen Weil, ministrul Justitiei din Quebec.\n\nInitiativa legislativa urmareste stabilirea anumitor norme care sa incadreze cererile de acomodare rezonabila cu care se confrunta din ce in ce mai des diferite institutii publice si parapublice, precum scoli, spitale, centre administrative guvernamentale etc.\n\nDaca initiativa legislativa va fi adoptata in forma actuala, o persoana de religie musulmana care isi acopera fata cu un voal sau orice alt vesmint nu va mai fi servita de amintitele institutiile din Quebec. Nici angajatii de stat nu vor mai avea dreptul sa poarte voalul care sa le acopere complet fata, dar li se va permite sa poarte insemne religioase, precum crucea sau hijabul.\n\nConform documentului legislativ, orice solicitare de acomodare poate fi acceptata numai daca este rezonabila, adica nu impune organismelor publice o contringere excesiva, care afecteaza dreptul unei alte persoane sau necesita pentru implementare un cost suplimentar important.\n\nEvident, subiectul a stirnit reactii politice: PQ califica acest gest ca fiind ineficient si cere adoptarea unei Carte a laicitatii (care sa interzica, intre altele, portul oricarui insemn religios de catre angajatii la stat), iar PLQ opteaza pentru o laicitate deschisa, in care bugetarilor sa le fie permis portul obiectelor religioase, nu si voalul care sa acopere fata complet.",
  "metadata": {
    "original_file": "Ziarul_ZigZag_0544.html"
  }
}