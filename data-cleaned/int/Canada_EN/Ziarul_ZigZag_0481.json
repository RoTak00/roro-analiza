{
  "title": "Conditii pentru mentinerea admisibilitatii la RAMQ | ZigZag Roman-Canadian",
  "content": "Pentru a beneficia in mod gratuit de serviciile de sanatate acoperite de RAMQ, orice persoana cu rezidenta in Quebec nu trebuie sa paraseasca provincia mai mult de 183 de zile pe an.\n\nImportant: perioadele de absenta de 21 zile sau mai putin nu se iau in considerare la calculul celor 183 de zile dintr-un an.\n\nCe se intimpla insa daca un rezident din Quebec paraseste provincia mai mult de 183 de zile pe an?\n\n– In cazul in care conditia prezentei in Quebec nu este respectata in timpul primelor 12 luni de acces la regim, inscrierea la RAMQ este anulata. Persoana aflata in aceasta situatie va trebui sa ramburseze costul serviciilor de sanatate primite, iar pentru a putea fi readmisa trebuie sa depuna din nou o cerere si sa astepte 3 luni pina la reobtinerea cardului.\n\n– Dupa primele 12 luni de participare la regim, persoana care nu respecta conditia perioadei minime de sedere in Quebec. inceteaza sa mai beneficieze de serviciile RAMQ pentru tot anul in care a absentat din provincie cele peste 183 de zile. In consecinta, aceasta va trebui sa ramburseze costul serviciilor de sanatate primite in anul respectiv. Cei care absenteaza perioade mai lungi din provincie sint sfatuiti sa verifice la RAMQ, inainte de plecare, daca isi conserva dreptul de a beneficia de serviciile de sanatate oferite gratuit de guvern.",
  "metadata": {
    "original_file": "Ziarul_ZigZag_0481.html"
  }
}