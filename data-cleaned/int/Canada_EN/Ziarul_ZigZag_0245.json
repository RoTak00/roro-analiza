{
  "title": "Studiu: sistemul judiciar din Canada este scump si ineficient | ZigZag Roman-Canadian",
  "content": "„Greoi, ineficient si scump” – astfel caracterizeaza cercetatorii de la Institutul Macdonald-Laurier din Ottawa sistemul judecatoresc canadian. Timp de doi ani, cercetatorii au analizat amanuntit evolutiile din cadrul celei de-a treia puteri a statului, iar concluziile lor vin sa confirme avertizarile anterioare lansate de magistratii de la Curtea Suprema a Canadei , potrivit carora sistemul judecatoresc de aici are nevoie de reforme. Unul din autorii documentului, profesorul de drept Benjamin Perrin de la Universitatea din British Columbia, a spus ca, fiind constient de costurile ridicate ale justitiei canadiene, care „consuma” circa 11 miliarde dolari anual, a decis impreuna cu alti colegi sa evalueze performantele acesteia pe baza a cinci criterii: siguranta publica, asistenta acordata victimelor, eficienta, acces la justitie si decizii juste, costuri si resurse.\n\nConform datelor colectate, tabloul sistemului judecatoresc se prezinta diferit de la o provincie la alta, iar Manitoba si teritoriile nordice se afla in coada clasamentului . In aceste zone, rata crimelor este cea mai ridicata din Canada, iar cheltuielile pentru asigurarea securitatii publice sint cu mult mai mici decit in restul tarii. La polul opus sint provinciile de la Atlantic si Quebec . Provincia francofona, de exemplu, are cea mai mica rata a violentei ce aduce atingere vietii private si a crimelor ce presupun incalcarea dreptului de proprietate privata .\n\nInsa cea mai buna situatie generala in domeniu se regaseste in Prince Edward Island , unde sistemul judecatoresc a fost desemnat cel mai eficient : cazurile sint examinate rapid, sistemul de siguranta publica este bine pus la punct, iar locuitorii manifesta respect deosebit fata de fortele de ordine. (Valeriu Ciobanu)",
  "metadata": {
    "original_file": "Ziarul_ZigZag_0245.html"
  }
}