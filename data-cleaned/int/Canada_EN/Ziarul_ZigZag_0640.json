{
  "title": "PC perchezitionat de RCMP/GRC si Elections Canada | ZigZag Roman-Canadian",
  "content": "Motivul descinderii ar putea fi legat de ancheta deschisa de comisarul alegerilor federale, William Corbett, privind cheltuielile electorale ale Partidului Conservator in timpul campaniei din 2006 , este varianta vehiculata in presa canadiana. Imediat dupa perchezitie, PC a emis o declaratie de presa in care a mentionat ca Elections Canada „a vizitat” sediul central al partidului, insa nu a facut nici o referire la prezenta RCMP/GRC.\n\nTotusi, prezenta Jandarmeriei Regale nu a scapat neobservata de opozitie, seful NPD Jack Layton, precizind: „Harper a promis ca va avea un guvern mai alb decit albul pur. Vedem acum ca el incearca sa invinovateasca Elections Canada si RCMP/GRC pentru eforturile de a cauta adevarul”. Reamintim ca decizia Elections Canada de a nu rambursa cheltuielile publicitare facute de 50 de candidati conservatori a fost contestata de PC la Curtea federala, iar comisarul Corbett a deschis ancheta in 2007.",
  "metadata": {
    "original_file": "Ziarul_ZigZag_0640.html"
  }
}