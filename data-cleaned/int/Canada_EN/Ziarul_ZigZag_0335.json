{
  "title": "Transportatorii cer interventia autoritatilor provinciale | ZigZag Roman-Canadian",
  "content": "Majorarea tarifelor pentru traversarea podului de pe autoruta 30, care leagă localitățile Salaberry-de-Valleyfield și Vaudreuil-Dorion, a încins spiritele în mediul transportatorilor de mărfuri din provincia Quebec\n\nAceștia au solicitat intervenția ministrului Transporturilor, Robert Poëti, pe lîngă consorțiul care administrează obiectivul, pentru ca prețul să fie redus, mai ales că, arată ei, în doar 2 ani tariful a crescut cu aproape 60%.\n\nIn 2012, atunci cînd podul a fost în exploatare, tariful pentru traversarea într-o direcție era 1,50 $ pentru un autoturism, în 2014 s-a majorat la 2 $, iar de la 1 februarie anul acesta va fi de 2,40 $. {i pentru vehiculele de mare tonaj tarifele au crescut exponențial, de la 1,15 $ în 2012, la 1,50 $ în 2014 și 1,85 $ – cît va fi de la 1 februarie, ceea ce a iritat și breasla transportatorilor. \n\n Marc Cadieux, președintele Asociației camionagiilor din Quebec, a declarat că majorarea în viteză acestor tarife va avea consecințe neplăcute pentru membrii organizației pe care o reprezintă și că în acest punct este nevoie de intervenția autorităților provinciale. Ministerul Transporturilor din Quebec nu a comentat deocamdată această situație. \n\n VALERIU CIOBANU",
  "metadata": {
    "original_file": "Ziarul_ZigZag_0335.html"
  }
}