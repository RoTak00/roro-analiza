{
  "title": "Lege prin care cetatenii ar putea face arestari? | ZigZag Roman-Canadian",
  "content": "Posibilitatea arestarii unui presupus hot de catre un simplu cetatean face parte din preocuparile deputatului federal Joe Volpe, acesta anuntindu-si intentia de a prezenta Camerei Comunelor un proiect de lege in acest sens.\n\nFostul ministru al Cetateniei din Guvernul Paul Martin este sprijinit in demers dupa ce patronul unui mic magazin alimentar din Toronto a fost acuzat de sechestrare si acte de violenta atunci cind a retinut un hot care ii furase din marfurile de pe raft. Retinerea nu s-a facut insa in momentul savirsirii infractiunii, ci citeva ore mai tirziu, cind hotul a revenit si proprietarul magazinului l-a legat si „depozitat” intr-un autoturism pina la sosirea politiei.",
  "metadata": {
    "original_file": "Ziarul_ZigZag_0516.html"
  }
}