{
  "title": "Canada isi modifica legislatia pentru a bloca mai usor activele membrilor regimurilor corupte | ZigZag Roman-Canadian",
  "content": "Pentru a putea ingheta activele detinute in Canada de lideri ai regimurilor dictatoriale corupte, Ottawa a depus un proiect de lege, toti parlamentarii, indiferent de culoarea politica, anuntind deja ca sint decisi sa-l adopte in regim de urgenta .\n\nDaca in privinta lui Gaddafi si a altor apropiati ai sai, Canada a putut bloca rapid (in baza unei rezolutii ONU) active in valoare de peste 2 miliarde dolari, situatia se dovedeste mai complicata in cazul fostului lider tunisian Zine el-Abidine Ben Ali. Fara o legislatie corespunzatoare, averile detinute de membrii familiei lui Ben Ali in Canada -printre care si o proprietate in luxosul cartier Westmount din Montreal- nu pot fi puse sub sechestru.\n\nConform proiectului de lege, conditiile impuse de Ottawa pentru a ingheta activele unor lideri ai regimurilor dictatoriale si familiilor acestora vor fi mult simplificate.\n\nSe va renunta la solicitarea de probe greu de obtinut cum este, de exemplu, cea conform careia tara din care provin cei vizati trebuie sa identifice bunurile detinute de acestia in Canada, sau sa furnizeze dovezi ale activitatii lor criminale.\n\nNoile exigente ce vor fi impuse de guvernul canadian: – persoanele vizate trebuie sa fi ocupat o functie importanta in stat – tara respectiva trebuie sa treaca printr-o criza politica majora – inghetarea fondurilor sa se faca in interesul relatiilor internationale.",
  "metadata": {
    "original_file": "Ziarul_ZigZag_0482.html"
  }
}