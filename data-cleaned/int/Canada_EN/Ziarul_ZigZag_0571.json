{
  "title": "Noi masuri impotriva contrabandei cu tigari | ZigZag Roman-Canadian",
  "content": "Guvernul Quebec a prezentat Adunarii Nationale un proiect de lege prin care se prevad o serie de masuri ce vizeaza eliminarea contrabandei cu tigari pe teritoriul provinciei, precum si din rezervele de amerindieni din regiune.\n\nIn afara de o majorare semnificativa a amenzilor, acest proiect de lege da dreptul autoritatilor (inclusiv Surete Quebec) sa opreasca autovehicule pentru a le supune perchezitiei. In cazul in care politistii au anumite dubii, ei vor putea remorca masina pentru efectuarea unui control amanuntit.\n\nIn ceea ce ii priveste pe fabricantii de tigari, Ministerul Finantelor va avea dreptul sa impuna un moratoriu asupra permiselor de producator. Specialistii de la Finante au estimat la circa 300 de milioane pagubele anuale produse fiscului prin sustragerea de la plata taxelor si impozitelor in cazul contrabandei cu tigari.",
  "metadata": {
    "original_file": "Ziarul_ZigZag_0571.html"
  }
}