{
  "title": "Canadienii, mai dispusi sa pacaleasca taxele decit declaratiile de impozit | ZigZag Roman-Canadian",
  "content": "50% dintre canadienii care au raspuns unui recent sondaj de opinie s-au declarat favorabili platii cash fara taxe (la negru) pentru a economisi taxele.\n\nBarometrul de opinie, realizat pentru Agence de revenu du Canada, releva ca printre cei mai dispusi sa pacaleasca taxele sint persoanele in jur de 30 de ani care lucreaza pe cont propriu (lucratori autonomi).\n\nLa polul opus se gasesc pensionarii si persoanele intre 45 si 64 de ani, casatorite, care lucreaza la timp plin si au venituri totale de peste 100.000 $ pe an, precum si pensionarii.\n\nInsa nu aceeasi atitudine o au canadienii fata de plata impozitelor, aproape toti respondentii sondajului declarind ca nici macar nu ar fi tentati sa faca declaratii fiscale false. Totusi, mentalitatea canadienilor referitoare la indatoririle fata de stat s-a modificat in ultimele decenii, datele furnizate de Statistics Canada demonstrind ca valoarea economiei subterane a crescut cu 90 % in ultimii 30 de ani, in 2008 depasind 35 miliarde $.",
  "metadata": {
    "original_file": "Ziarul_ZigZag_0450.html"
  }
}