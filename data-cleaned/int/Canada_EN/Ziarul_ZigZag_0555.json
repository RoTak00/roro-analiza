{
  "title": "SUA ridica exclusiv pentru Canada restrictiile clauzei Buy American | ZigZag Roman-Canadian",
  "content": "Administratia SUA a ridicat exclusiv pentru Canada restrictiile impuse de clauza Buy American din Programul de relansare economica al presedintelui Barack Obama.\n\nIn virtutea acordului incheiat intre Washington si Ottawa, companiile canadiene vor putea participa la licitatiile si ofertele publice pen tru proiectele de infrastructura din 37 de state americane (cele care sint membre ale Organizatiei Mondiale a Comertului).\n\nLa fel, provinciile canadiene trebuie sa adopte aceeasi deschidere si sa permita firmelor americane sa liciteze la proiectele locale de infrastructura. Acordul recent parafat pune capat tensiunilor aparute in relatiile diplomatice dintre SUA si Canada dupa promovarea Programului american de relansare economica si a celebrei clauze exclusiviste Buy American.\n\nIntelegerea dintre Washington si Ottawa urmeaza sa fie ratificata de provinciile canadiene, o simpla formalitate avind in vedere ca in timpul negocierilor americano-canadiene reprezentantii provinciali au fost consultati.",
  "metadata": {
    "original_file": "Ziarul_ZigZag_0555.html"
  }
}