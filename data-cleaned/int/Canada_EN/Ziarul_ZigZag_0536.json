{
  "title": "Se intimpla si la case mai mari: Parlamentul de la Ottawa refuza sa i se verifice cheltuielile | ZigZag Roman-Canadian",
  "content": "Modul in care se consuma cele 533 milioane $ alocate prin buget pentru cheltuielile interne ale deputatilor si senatorilor va ramine un mister pentru populatie, aceasta este decizia Biroului intern al Parlamentului de la Ottawa.\n\nReamintim ca Sheila Fraser, verificatorul general al Canadei, a cerut inca de anul trecut o ancheta privind justificarea cheltuirii fondurilor alocate parlamentarilor federali. Demersul verificatului general a fost facut intrucit Legea privind accesul la informatie nu se aplica in cazul bugetelor alocate deputatilor, acestia fiind obligati sa prezinte doar un simplu audit financiar in care sa arate scopul in care au fost folositi banii. \n\nLa o intilnire a primului ministru federal cu un grup de tineri din toate provinciile Canadei, cel putin o intrebare adresata Guvernului a fost rescrisa prin eliminarea nuantelor mai incomode, cum ar fi cea referitoare la refuzul Canadei de a finanta in lumea a treia serviciile medicale pentru avort, arata presa canadiana.\n\nOrganizatorii reuniunii, ce a avut ca tema pozitia Canadei la apropiatele summituri G8 si G20, de la Toronto, au recunoscut ca intrebarile au fost trimise din timp premierului, insa au negat ca s-ar fi intervenit pe texte. Din cele aproximativ 40 de intrebari selectionate initial, doar 8 au fost retinute in faza finala, nici una stinjenitoare pentru Guvern.",
  "metadata": {
    "original_file": "Ziarul_ZigZag_0536.html"
  }
}