{
  "title": "Pina in 2036, fiecare al treilea locuitor al Canadei va fi imigrant | ZigZag Roman-Canadian",
  "content": "Proportia imigrantilor in Canada este in continua crestere, un studiu realizat de cercetatorii departamentului federal de statistica anticipind ca peste doua decenii fiecare al treilea canadian va proveni din prima generatie de imigranti . Iar daca se vor lua in calcul si copiii acestora, atunci jumatate din populatia Canadei va fi constituita din imigranti si descendentii lor de prima generatie. Prin comparatie, in 2011 proportia imigrantilor era de 20.7%.\n\nIn Quebec, numarul celor care considera franceza drept limba materna va descreste de la 79%, cit era in 2011, pina la 70%, in schimb va creste numarul celor care vor folosi engleza ca limba vorbita acasa: de la 13% in 2011, la circa 16-17% in 2036.\n\nAnalizind tendintele, statisticienii arata ca, in perioada luata in calcul, peste 50% din numarul total de imigranti vor fi persoane venite din Asia, in timp ce ponderea imigrantilor europeni va descreste. VALERIU CIOBANU\n\nCITESTE si : Revenirea in forta a Canadei ca destinatie pentru romanii care vor sa emigreze\n\nCITESTE si : Atentie la fraudele in imigratie: Quebec va respinge sau anula circa 600 dosare in care au fost implicati consultanti nerecunoscuti",
  "metadata": {
    "original_file": "Ziarul_ZigZag_0226.html"
  }
}