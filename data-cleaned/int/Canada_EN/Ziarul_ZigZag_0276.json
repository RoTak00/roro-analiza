{
  "title": "Raport alarmant: Canadienii, departe de a fi pregatiti pentru iesirea la pensie | ZigZag Roman-Canadian",
  "content": "Jumatate din locuitorii Canadei cu virste intre 55 si 64 de ani si care nu au un plan de pensii in cadrul companiei unde lucreaza, au reusit sa economiseasca pina acum mai putin deâ€¦ 3.000 de dolari pentru perioada de dupa pensionare, arata ultimul raport al expertilor de la Broadbent Institute.\n\nLimbajul cifrelor \n\n 47% dintre canadienii intre 55 si 64 de ani nu au un plan de pensie in cadrul companiilor unde lucreaza, iar 1 din 3 a reusit sa economiseasca mai putin de 1.000 de dolari. 25% din aceasta categorie de persoane au mijloace insuficiente pentru un an de zile ca sa suplineasca pensia din fondul de stat; 15% au economii pentru o perioada de pina la 3 ani, 13% pentru o perioada de pina la 5 ani, si doar 1 din 5 persoane din categoria de virsta amintita are bani suficienti pentru o perioada de peste 5 ani. \n\n In acelasi context, cercetatorii avertizeaza ca alte pirghii sociale pentru asistenta persoanelor virstnice, cum ar fi Old Age Security si Guaranteed Income Supplement, au fost micsorate si constituie in prezent 60% din venitul mediu al celor pensionati, fata de 74% cit erau in 1984. \n\n Raportul celor de la Broadbent Institute recomanda fondurilor publice de pensii, cum este Canada Pension Plan, de exemplu, sa-si majoreze semnificativ veniturile. \n\n Deocamdata, Guvernul de la Ottawa a decis sa amine pina la anul examinarea majorarii alocatiilor salariale in acest fond de pensii, anuntind ca inainte de a lua o decizie va convoca si consultari la nivelul tuturor provinciilor canadiene.\n\nPe de alta parte, Guvernul din Ontario a anuntat crearea unui plan provincial public de pensii, care va fi obligatoriu pentru cei care nu au un plan de economii la locul de munca.",
  "metadata": {
    "original_file": "Ziarul_ZigZag_0276.html"
  }
}