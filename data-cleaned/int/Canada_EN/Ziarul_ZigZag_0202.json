{
  "title": "Costul in gradinitele din Montreal, de 8 ori mai mic decit la Toronto | ZigZag Roman-Canadian",
  "content": "Capitala provinciei Ontario conduce detasat in clasamentul oraselor canadiene cu cele mai mari cheltuieli pentru gradinita. Potrivit unui studiu recent realizat de Centrul canadian pentru politici alternative (CCPA), in Toronto costurile lunare pentru gradinita la un copil de pina 18 luni ajung la 1.758 $, iar in suburbii (Mississauga si Vaughan) pina la 1.400 $. In cazul copiilor cu virste intre 4 si 6 ani, cheltuielile pentru gradinita sint de pina la 1.212 $/luna in Toronto, respectiv 1.000 $/luna in Ottawa.\n\nAutorii studiului evidentiaza ca, incepind cu 2014, costurile pentru gradinita au crescut in Toronto de 6 ori mai rapid decit rata anuala a inflatiei, iar in Richmond (British Columbia) majorarea a fost chiar de 10 ori decit indicele preturilor de consum.\n\nOrasele canadiene cu cele mai reduse costuri pentru astfel de servicii sint Quebec, Winnipeg si Charlottetown.\n\nIn ceea ce priveste provincia francofona, cheltuielile au crescut cu 20% in ultimii 3 ani, in mare parte ca urmare a schimbarilor facute de Guvern, care a stabilit tariful in functie de venitul anual al familiei. Dar chiar si in aceste conditii, costurile din Quebec continua sa fie printre cele mai reduse din Canada. In Montreal, de exemplu, pentru a un copil de virsta prescolara parintii platesc in medie 163 $/luna, de circa 8 ori mai putin decit in Toronto. VALERIU CIOBANU",
  "metadata": {
    "original_file": "Ziarul_ZigZag_0202.html"
  }
}