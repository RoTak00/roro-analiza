{
  "title": "Disputa pentru stabilirea celui mai vechi oras din Canada | ZigZag Roman-Canadian",
  "content": "Multi istorici, sustine Clyde Jackman, recunosc faptul ca St-John’s, capitala Newfoundland si Labrodar, este cel mai vechi oras din America de Nord: „Istoricii pot foarte bine sa dezbata ce semnificatii are notiunea de oras, dar Enciclopedia candiana mentioneaza ca primii europeni au inceput sa se instaleze in jurul portului St-John’s catre anul 1583”.\n\nCapitala provinciei Newfoundland & Labrador este considerata de istorici drept cea mai veche colonie britanica din America de Nord. Primul european care a ajuns in aceste teritorii a fost englezul John Cabot, la 24 iunie 1497. Teritoriul a fost luat in posesie in numele Marii Britanii la 5 august 1583. Nu este foarte clara data oficiala la care asezarea a fost considerata oras.\n\nDocumentele istorice arata ca primii europeni care au pasit pe teritoriul actualului oras Quebec au fost francezii Jacques Cartier si Jean-François de la Rocque de Roberval (7 septembrie 1535). Oficial, orasul Quebec a fost fondat la 3 iulie 1608 de Samuel de Champlain. In prezent, sint in toi pregatirile pentru ca orasul sa-si serbeze cei 400 de ani de existenta. Papa Benedict al XVI-lea a anuntat ca nu poate participa la evenimentul aniversar, dar a propus sa fie, totusi, prezent… printr-o video conferinta.",
  "metadata": {
    "original_file": "Ziarul_ZigZag_0629.html"
  }
}