{
  "title": "Quebec vrea si reglementarea provinciala a ofertei de credit | ZigZag Roman-Canadian",
  "content": "Guvernul Quebec ar trebui sa adopte un proiect de lege care sa incadreze juridic oferta de credit, sustine ministrul provincial al Justitiei, Jean-Marc Fournier. El a anuntat ca analizeaza aceasta problema in cadrul intilnirilor pe care le-a programat atit cu reprezentantii institutiilor financiare, cit si cu cei ai asociatiilor vinzatorilor si grupurilor de consumatori.\n\nDesi sistemul bancar este reglementat la nivel federal, Jean-Marc Fournier a precizat ca s-ar putea ajunge la o reglementare provinciala in ceea ce priveste oferta de credit, intrucit Quebec are competente in domeniul contractelor civile.\n\nReferitor la ingrijorarea exprimata de ministrul Justitiei fata de gradul de indatorare al cetatenilor si de limita minima de plata foarte coborita impusa de emitatorii de carti de credit, presa canadiana reliefeaza ca nu riscul cresterii dobinzilor ii sperie pe contribuabili, ci marirea anuntata de guvern a taxelor: TVA de 9,5% in 2012, taxa la benzina, taxele municipale etc.",
  "metadata": {
    "original_file": "Ziarul_ZigZag_0496.html"
  }
}