{
  "title": "ATM-uri cu contact direct la un reprezentant bancar | ZigZag Roman-Canadian",
  "content": "Noua generatie de ATM-uri ce vor fi instalate in Canada va permite contactul direct, printr-un ecran video, intre client si un angajat al bancii.\n\nPrimul astfel de bancomat a fost deja instalat pentru teste la o sucursala din Hamilton a First Ontario Credit Union , institutie financiara care a demarat antrenarea angajatilor pentru a raspunde in direct, video, solicitarilor clientilor. ”Tot ce ai de facut este sa atingi ecranul si apare angajatul bancii. Am putea avea un program non-stop, inclusiv duminica”, a precizat un angajat al respectivei sucursale bancare.\n\nRBC si Banca Montreal au anuntat ca analizeaza posibilitatea introducerii ATM-urilor cu angajat. Dar si TD, care a generalizat, cu costuri semnificative, orarul extins de lucru cu publicul in sucursale, si-a manifestat interesul pentru noua generatie de ATM-uri.",
  "metadata": {
    "original_file": "Ziarul_ZigZag_0526.html"
  }
}