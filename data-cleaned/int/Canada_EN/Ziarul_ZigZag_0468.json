{
  "title": "Avertizarea Primariei Montreal: atentie in perioada demenajarilor! | ZigZag Roman-Canadian",
  "content": "Directia Locuinte din Primaria Montreal a emis un comunicat pentru a avertiza asupra pericolului infestarii locuintelor cu plosnite ca urmare a recuperarii de pe strada a mobilierului, saltelelor si altor lucruri abandonate de cei care demenajeaza in aceasta perioada.\n\n– Nu recuperati de pe strada saltele sau mobila care contin lina sau cilti (sofa, canapele, scaune, paturi etc.), chiar daca obiectele sint in stare buna.\n\n– Daca abandonati mobila in strada si exista posibilitatea sa fie infestata cu plosnite, taiati tesatura si deteriorati diverse zone astfel incit sa nu fie nimeni tentat sa le recupereze.\n\n– Pentru a evita infestarea intregului nou imobil atunci cind carati lucrurile pe scari sau in lift, inveliti-le in plastic.\n\n– Daca locuiti in chirie si constatati prezenta plosnitelor in casa, anuntati imediat proprietarul sau gestionarul cladirii. Nu incercati sa eliminati singuri insectele, substantele toxice pe care le folositi putind fi nocive pentru sanatate, dar si sa mareasca rezistenta plosnitelor la insecticide. Proprietarul sau gestionarul imobilului are obligatia sa cheme un profesionist in exterminarea insectelor.",
  "metadata": {
    "original_file": "Ziarul_ZigZag_0468.html"
  }
}