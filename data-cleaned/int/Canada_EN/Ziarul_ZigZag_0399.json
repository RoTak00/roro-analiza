{
  "title": "Quebec cere marirea pedepselor pentru conducerea sub influenta alcoolului | ZigZag Roman-Canadian",
  "content": "Ministrul provincial de Justitie, Bertrand St-Arnaud, a transmis recent sefului Directiei de urmariri penale si criminale o noua orientare ce trebuie abordata in cazul infractiunilor de conducere a unui autovehicul sub influenta alcoolului sau a drogurilor.\n\nAstfel, celor peste 500 de procurori de Stat li se cere ca, in cazul anchetelor cu eliberare pe cautiune (cind acuzatul este pus in libertate, sub promisiunea de a se prezenta la proces), sa se analizeze riscul pe care il reprezinta acuzatul pentru comunitate, iar in cazul reprezentarilor in sentinta sa se insiste pe factorii agravanti, urmarindu-se nu doar cazul in sine, ci si eliminarea pericolului pe care il constituie recidiva.\n\nIn plus, in cazul recidivistilor, ministrul St-Arnaud a solicitat in mod expres procurorilor sa recurga, imediat ce legea si circumstantele dosarului o permit, la confiscarea definitiva a autovehiculului celui dovedit vinovat.",
  "metadata": {
    "original_file": "Ziarul_ZigZag_0399.html"
  }
}