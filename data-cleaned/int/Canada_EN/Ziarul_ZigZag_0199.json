{
  "title": "Radarele foto sperie tot mai putin in Quebec | ZigZag Roman-Canadian",
  "content": "Numarul amenzilor de la radarele foto a scazut semnificativ in Quebec pe parcursul anului trecut: daca in 2009 au fost emise 126.000 de tichete pe baza imaginilor furnizate de radare, media amenzilor fiind de 500 $, in 2017 numarul s-a diminuat la circa 10.000 .\n\nAcest fapt se datoreaza in mare parte unei decizii judecatoresti din 2016 , cind au fost respinse fotografiile radar ca probe impotriva celor care ar fi incalcat limitele de viteza.\n\nJudecatorul a motivat atunci ca atit timp cit o persoana calificata (politist) nu a fost martora la incalcarea respectiva a limitei de viteza sau nu s-a aflat linga radar pentru a se asigura ca aparatul functioneaza normal, imaginile furnizate de dispozitiv pot fi calificate drept „rumori” si nu pot fi utilizate in cadrul procesului.\n\nCum la aceasta decizie nu s-a facut apel , unii juristi cred ca intreg sistemul de amenzi pe baza radarelor foto ar contine mai multe ilegalitati . Deja, unii avocati si-au anuntat intentia de a chema Guvernul in instanta intr-un dosar care sa opuna Ministerul Transporturilor sutelor de mii de soferi care au primit amenzi de pe urma acestor dispozitive.\n\nIn timp ce unii avocati specializati in infractiuni rutiere spun ca Guvernul ar trebui sa schimbe legea sau sa angajeze mai multi politisti pentru a verifica respectarea limitelor de viteza, purtatorul de cuvint al Transport Quebec a declarat ca radarele foto nu vor disparea, desi a scazut numarul amenzilor, intrucit daca soferii vad panourile cu insemnul de radar foto vor reduce viteza.\n• : Pina in 2036, fiecare al treilea locuitor al Canadei va fi imigrant",
  "metadata": {
    "original_file": "Ziarul_ZigZag_0199.html"
  }
}