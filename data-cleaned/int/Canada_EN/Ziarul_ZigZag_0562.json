{
  "title": "PLC nu mai vrea modificarea Constitutiei pentru recunoasterea natiunii quebecheze | ZigZag Roman-Canadian",
  "content": "Presedintele interimar al liberalilor federali, Michael Ignatieff, considera ca modificarea Constitutiei Canadei pentru a se recunoaste oficial natiunea quebecheza este ultimul lucru de care ar vrea sa auda populatia in acest context de criza economica fara precedent.\n\nDesi in timpul alegerilor din 2006 pentru stabilirea conducerii PLC, Ignatieff -pe atunci candidat la sefia partidului- declarase ca ar dori ca in Constitutia canadiana sa fie inclusa notiunea de natiune quebecheza, el sustine acum ca prioritatile s-au schimbat si ca atentia liberalilor trebuie sa se concentreze asupra climatului economic.\n\nDe altfel, referindu-se la actualul context economic, seful interimar al liberalilor federali intentioneaza sa organizeze o conferinta a partidului pentru a cauta solutii de sustinere a economiei canadiene.\n\nParlamentarii din Quebec, pondere mai mica in Camera Comunelor? Potrivit unui proiect de lege aflat in negocieri, datorita modificarii ponderii populatiei din diferite provincii canadiene, structura Camerei Comunelor va fi modificata. In acest sens se prevede majorarea numarului parlamentarilor din provinciile care au inregistrat cresteri demografice , dupa cum arata ultimul recensamint. Astfel, Ontario ar putea fi reprezentat de inca 21 de parlamentari (ajungind la 127), Alberta de inca 5 (ajungind la 41), Columbia Britanica tot de inca 5 (ajungind la 33), in timp ce Quebec va ramine cu 75 de mandate.\n\nPractic, in contextul adoptarii acestui proiect de lege, provincia Quebec -a carei reprezentativitate la nivel federal se va diminua- are sanse scazute de a putea obtine modificarea Constitutiei in sensul recunoasterii natiunii quebecheze.",
  "metadata": {
    "original_file": "Ziarul_ZigZag_0562.html"
  }
}