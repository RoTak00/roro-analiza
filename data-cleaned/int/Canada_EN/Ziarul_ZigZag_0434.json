{
  "title": "Masuri federale de sustinere a cresterii economice in CanadaMasuri federale de sustinere a cresterii economice in Canada | ZigZag Roman-Canadian",
  "content": "In febra stirilor economice venite zilnic dinspre Europa referitoare la tarile cu probleme in acoperirea datoriilor (lista ce se tot lungeste, dupa Irlanda si Grecia fiind vorba si de alte state, precum Spania si chiar Franta), li s-a acordat mai putina mediatizare unor masuri anuntate recent de min istrul federal de Finante, Jim Flaherty.\n\nPrintre aceste stiri acoperite de avalansa celor ce privesc Europa se afla si cea despre citeva masuri luate de Ottawa pentru a sustine cresterea economica: – reducerea de la 10 la 5 centi a cresterii potentiale maxime a ratei cotizatiei somajului pentru anul 2012, masura menita sa sprijine angajatorii si implicit salariatii prin politicile de angajare ale companiilor; – prelungirea temporara, pina in octombrie 2012, a bonusurilor stipulate in Programme de travail partagé, cu scopul de a stabiliza piata de munca; – mentinerea nivelului coborit al impozitelor, pentru stimularea consumului; – continuarea Planului de actiune economic si atingerea echilibrului fiscal in 2014.\n\nDe altfel, guvernatorul Bancii Canada, Mark Carney, a precizat recent ca in al doilea semestru al anului in curs cresterea economica este mai intensa decit a fost estimata in luna octombrie.",
  "metadata": {
    "original_file": "Ziarul_ZigZag_0434.html"
  }
}