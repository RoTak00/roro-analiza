{
  "title": "Ottawa a renuntat la obligativitatea pensionarii pentru limita de virsta | ZigZag Roman-Canadian",
  "content": "Dupa ce toate provinciile – cu exceptia New Brunswick – eliminasera de ceva vreme din legislatia muncii obligativitatea pensionarii la atingerea unei anumite virste, si Ottawa s-a raliat acestei masuri, care va intra in vigoare de la 31 decembrie 2012. Comisia drepturilor persoanei a statuat ca este discriminatorie dispozitia (in vigoare din 1979) prin care un angajator federal putea forta un angajat sa iasa la pensie.\n\n„Nu venim pe lume stampilati pe corp cu o data care sa indice ca vom pierde aptitudinile de munca in ziua in care vom implini 65 de ani. Imbatrinind, persoanele risca sa nu mai poata executa la fel de bine anumite sarcini, dar nu devin automat incompetente. Deosebirile facute pe motiv de virsta reprezinta pur si simplu o discriminare”, afirma David Langtry, presedintele Comisiei canadiene a drepturilor persoanei.\n\nReamintim ca in Canada nu exista o virsta anume la care sa se impuna pensionarea, aceasta decizie fiind lasata la discretia angajatorului. Desi pensia de virsta se primeste incepind de la 65 de ani, in unele provincii, cum este Quebec, se poate beneficia de pensie incepind de la 60 de ani.",
  "metadata": {
    "original_file": "Ziarul_ZigZag_0428.html"
  }
}