{
  "title": "In notele oficiale de la Ottawa, Guvernul Canadei devine Guvernul Harper | ZigZag Roman-Canadian",
  "content": "O directiva transmisa recent chiar de la cabinetul primului ministru functionarilor federali precizeaza ca in comunicarile oficiale expresia Guvernul Canadei se va inlocui cu Guvernul Harper.\n\nDesi pentru unii pare o pedanterie, reamintim ca in 2006, in primele luni dupa infringerea liberalilor si instalarea conservatorilor la putere, un reputat om de stiinta de la Comisia geologica a Canadei a fost concediat pentru ca a refuzat sa utilizeze in comunicatele oficiale expresia „noul Guvern al Canadei”.\n\nAbia dupa ce presa canadiana a facut vilva in jurul cazului (si dupa ce oricum, la 21 de luni de la instalare, Guvernul de la Ottawa renuntase sa mai foloseasca cuvintul „noul”), respectivul om de stiinta s-a putut reangaja la vechiul loc de munca. Referitor la noua directiva, un fost grefier al Consiliului Privat al Guvernului Canadei a declarat ca „nu este Guvernul lui Harper, ci Guvernul Canadei, guvernul nostru, al tuturor”.",
  "metadata": {
    "original_file": "Ziarul_ZigZag_0484.html"
  }
}