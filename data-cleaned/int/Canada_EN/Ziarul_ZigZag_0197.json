{
  "title": "Modificari IN BINE la Legea muncii din Quebec | ZigZag Roman-Canadian",
  "content": "Exact acum un an, ministrul Muncii din Quebec, Dominique Vien, isi anunta intentia de revizuire in profunzime a Legii muncii din aceasta provincie, tinind cont ca ultimele modificari ale legii au fost facute in 2002 si nu mai sint in concordanta cu legislatia care reglementeaza standardele de munca . Cel mai probabil, proiectul va fi depus in Adunarea nationala in aceasta primavara si vor fi in ton cu anunturile facute de premierul Philippe Couillard , de a imbunatati viata locuitorilor din provincia francofona. Recent, Couillard a anuntat ca parintii vor beneficia de mai multa flexibilitate in ceea ce priveste luarea concediului de maternitate si respectiv de paternitate . Iata ca ziaristii de la Radio Canada au intrat in posesia unui draft cu modificarile vizate a fi aduse Legii muncii din Quebec, principalele fiind urmatoarele:\n\nMai repede a treia saptamina de concediu platit\n\nAngajatii ar putea beneficia mai repede de a treia saptamina de concediu : dupa 3 ani de serviciu continuu (in prezent, acest plus la concediu se acorda dupa 5 ani de incadrare in munca).\n\nPentru indeplinirea obligatiilor familiale , angajatii ar putea avea 2 zile de concediu platit , care pot fi folosite si in caz de accident, boala sau donare de organe pentru realizarea unui transplant. Si victimele abuzurilor conjugale ar putea beneficia de aceste 2 zile de concediu platit.\n\nIn prezent , un angajat poate absenta de la serviciu 26 saptamini in acelasi an – din motivele amintite – dar Legea privind standardele de munca nu prevede concediu platit .\n\nLegea prevede in prezent 1 zi de concediu platit si posibilitatea de a lua alte 4 zile fara plata in cazul unui deces in familie . Modificarea vizeaza posibilitatea de a avea intr-o astfel de situatie 2 zile de concediu platit si posibilitatea de a lua inca 3 zile fara plata .\n\nPentru ingrijirea unui membru al familiei bolnav sau care a suferit un accident , in prezent un angajat poate absenta 12 saptamini in acelasi an. Insa perioada s-ar putea prelungi la 16 saptamini pe an , iar daca persoana care necesita ingrijiri este un minor, aceasta ar putea ajunge la 36 saptamini .\n\nDaca este vorba despre decesul unui minor , parintii vor putea absenta 2 ani de la locul de munca (fata de 1 an in prezent).\n\nLa fel, 2 ani de absenta de la locul de munca isi poate lua parintele si in cazul sinuciderii copilului , indiferent de virsta, sau sotia/sotul in cazul sinuciderii partenerului de viata .\n\nIn prezent, un angajator poate oferi salariatilor care au aceeasi functie , unele conditii diferite de acces la regimul de pensie si la avantajele sociale , depinzind de vechimea angajatilor la respectivul loc de munca .\n\nNoua lege ar putea modifica si acest aspect , considerat discriminatoriu de catre organizatiile sindicale, dar nu se prevede aplicarea retroactiva a modificarilor.\n• : Ottawa: Deficit bugetar mai mic, alocatii ceva mai mari pentru copii",
  "metadata": {
    "original_file": "Ziarul_ZigZag_0197.html"
  }
}