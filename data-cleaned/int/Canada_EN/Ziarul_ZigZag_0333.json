{
  "title": "Noul an fiscal: putine sanse pentru surplus la bugetul federal | ZigZag Roman-Canadian",
  "content": "Experții uneia din cele mai mari instituții bancare din Canada, Toronto Dominion (TD Bank), pun la îndoială capacitatea Guvernului de la Ottawa de a genera surplus financiar pentru următorii doi ani fiscali. Motivul: prăbușirea prețului petrolului la bursele internaționale. Anterior, premierul Stephen Harper a promis că în noul an bugetul va fi unul echilibrat, cu un surplus de 1,9 miliarde $, bani ce vor fi obținuți chiar și în cazul unui preț mic al petrolului.\n\nDar pentru economiștii de la TD Bank prețul scăzut al barilului se traduce în încasări mai puține în visteria federală, prognozele acestora indicînd chiar deficit bugetar, iar echilibrarea bugetară ar fi realizabilă abia în 2017 – 2018.\n\nTotuși, finanțiștii spun că Guvernul federal are un fond de 3 miliarde $ pentru evenimente neprevăzute, iar acești bani ar putea fi utilizați pentru a compensa o parte din pierderi. Dar chiar și așa, aceste fonduri nu vor fi suficiente pentru ca guvernul să anunțe majorări de cheltuieli bugetare în-cepînd cu anul curent.\n\nCei de la TD spun că cele mai recente prognoze guvernamentale se bazau pe un preț de 81 $ pentru barilul de petrol, în prezent acesta fiind sub 50 $, iar căderea continuă. Studiul economiștilor prevede o majorare treptată a costului țițeiului – pî-nă la 67 $ în acest an și revenirea la 81 $ în 2016. Dar dacă prețul va coborî pînă la 40 $/baril și va rămîne o perioadă îndelungată la acest nivel, atunci deficitul bugetar va atinge cote și mai mari: 4,7 miliarde $ în 2015 – 2016, respectiv 2,4 miliarde $ în 2016 – 2017. \n\n VALERIU CIOBANU",
  "metadata": {
    "original_file": "Ziarul_ZigZag_0333.html"
  }
}