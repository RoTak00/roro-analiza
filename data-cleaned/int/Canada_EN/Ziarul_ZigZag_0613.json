{
  "title": "Quebec, prezent la Forumul Economic Mondial | ZigZag Roman-Canadian",
  "content": "Prezent la Davos, presedintele Societatii Generale de Finantare din Quebec, Pierre Shedleur, a anuntat ca preocuparea sa vizeaza masurile de protectionism economic pe care le-ar putea adopta principalele tari dezvoltate din lume.\n\nReferindu-se in special la SUA, Shedleur a reamintit ca presedintele Obama a trimis semnale contradictorii : daca in campania electorala intentiona sa reformeze Acordul de liber schimb nord-american si sa introduca o serie de masuri protectioniste, dupa alegerea sa ca presedinte al SUA, Obama l-a numit reprezentant pentru Comert (echivalentul ministrului Comertului international) pe Ron Kirk, un adept convins al liber-schimbului.\n\nLa Davos, provincia Quebec este reprezentata de primul ministru Jean Charest si ministrul Dezvoltarii Economice Raymond Bachand, precum si de o serie de presedinti de mari companii si institutii, printre care si PDG-ul de la Investissement Quebec, Jacques Daoust. De altfel, insemnatatea contactelor ce se stabilesc in cadrul Forumului Economic Mondial a fost reliefata de seful Investissement Quebec: ”Cei care participa nu sint directorii adjuncti, ci presedintii de companii. Davos ne ofera oportunitatea sa ii intilnim si nu exista o alta ocazie mai buna decit aceasta. In mod normal, ei sint foarte putin disponibili. Pentru a intilni 10 directori de intreprinderi, ar trebui probabil sa calatoresc 10 saptamini prin toata lumea”.",
  "metadata": {
    "original_file": "Ziarul_ZigZag_0613.html"
  }
}