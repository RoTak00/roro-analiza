{
  "title": "Camere video de supraveghere la UQAM | ZigZag Roman-Canadian",
  "content": "Desi situatia financiara prin care trec universitatile din Quebec nu este tocmai roza, directia Université du Québec À Montréal (UQAM) a decis, unilateral, sa accelereze instalarea de camere de supraveghere in toate zonele cu mare densitate de persoane.\n\n„Masura face parte din planul de aducere la zi a serviciilor de urgenta si vine ca urmare a trei alerte cu bomba survenite in ultimii ani. Instalam multe camere, vrem sa gestionam toate locurile cu mare densitate de persoane. Vrem sa putem gestiona de la distanta caile de acces, a declarat responsabilul cu masurile de securitate de la UQAM”.\n\nInvestitia in modernizarea sistemului de securitate pentru urmatorii doi ani se ridica la circa 300.000 $. In opinia mai multor studenti, instalarea camerelor de supraveghere este o manevra de tinere sub observare a unor asociatii studentesti, mai exact a celor care au sprijinit activ greva din primavara trecuta.",
  "metadata": {
    "original_file": "Ziarul_ZigZag_0389.html"
  }
}