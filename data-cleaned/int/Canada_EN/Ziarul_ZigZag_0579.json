{
  "title": "Partidul Pirat, pe cale sa se inregistreze si in Canada | ZigZag Roman-Canadian",
  "content": "Ca si in alte tari, sustinatorii canadieni ai descarcarilor la liber de fisiere de pe Internet au decis sa se grupeze intr-o formatiune politica pentru a-si sustine cauza din interiorul Parlamentului de la Ottawa respectiv reformarea legislativa a dreptului de autor, astfel incit sa se permita internautilor sa downloadeze gratuit tot felul de programe si fisiere.\n\nDin cele 250 de semnaturi necesare infiintarii unei formatiuni politice, jumatate au fost deja strinse, fiind de asteptat ca finalizarea procedurilor sa se incheie pina la sfirsitul acestui an. Jake Dayes, purtatorul de cuvint si cel care va fi desemnat presedinte al Partidului Pirat, a precizat ca la urmatoarele alegeri federale formatiunea sa va avea candidati, iar ideologia este bazata pe ideea liberalizarii accesului gratuit la fisierele de muzica, filme si diverse alte programe de pe Internet.\n\nMilitantii partidului s-au inspirat dupa modelul suedez, stiut fiind faptul ca primul Partid Pirat din lume, Piratpartiet – care desi s-a infiintat in 2006 a reusit la alegerile din 2009 sa obtina un mandat in Parlamentul Uniunii Europene.\n\nPartide Pirat exista in Suedia, Germania, Finlanda sau Marea Britanie, dar si in Australia. Reamintim ca, in afara celor patru partide parlamentare (PC, PLC, NPD si BQ), in Canada sint inregistrate oficial inca 15 formatiuni politice, printre acestea figurind Partidul Marijuana, Partidul Libertarienilor din Canada, Work Less Party si neorhino.ca .",
  "metadata": {
    "original_file": "Ziarul_ZigZag_0579.html"
  }
}