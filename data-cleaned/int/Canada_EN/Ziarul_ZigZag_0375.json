{
  "title": "Quebec va inaspri pedepsele pentru utilizarea celularului la volan | ZigZag Roman-Canadian",
  "content": "Cresterea numarului de accidente ca urmare a utilizarii celularului la volan fara sistemul hands-free a determinat SAAQ sa anunte ca va „reactiona cu promptitudine” la recomandarile facute de Yvon Garneau, ofiter public insarcinat cu anchetarea cauzelor care au dus la producerea unor accidente rutie re soldate cu morti si raniti. „Avem raportul ofiterului, il analizam si in citeva saptamini SAAQ va emite recomandari catre Ministerul Transporturilor din Quebec”, a precizat purtatorul de cuvint al SAAQ. Iar printre modificarile la Codului securitatii rutiere propuse se numara nu doar majorarea la 9 a numarului de puncte de inaptitudine, ci chiar si confiscarea aparatului telefonic pentru o perioada de 30 de zile.\n\nReamintim ca in prezent Codul securitatii rutiere prevede, pentru cei care vorbesc la celular in timp ce conduc si nu folosesc un sistem hands-free, o amenda de 115 $ si sanctionarea cu 3 puncte de inaptitudine.",
  "metadata": {
    "original_file": "Ziarul_ZigZag_0375.html"
  }
}