{
  "title": "Unul din cele mai populare site-uri torrent din Canada a fost inchis | ZigZag Roman-Canadian",
  "content": "Site-urile de tip torrent din Canada se pregatesc de vremuri grele. Asta dupa ce unul din cele mai mari portaluri de acest tip a fost inchis: extrem de popularul IsoHunt a fost pus pe „delete”, ca urmare a unei decizii a instantei de judecata. Si, conform aceleiasi decizii a instantei, compania care gestiona site-ul a fost sanctionata cu o amenda record: 110 milioane dolari!\n\nProcesul, intentat de o asociatie a studiourilor de film de la Hollywood, a durat nu mai putin de sapte ani, timp in care proprietarul site-ului, un locuitor din Vancouver, a incercat sa demonstreze in fata instantei beneficiile sociale ale schimbului de fisiere, dar mai ales ca acesta nu incalca in vreun fel drepturile de autor si cele conexe ale producatorilor de filme sau muzica.\n\nNu se stie cum vor evolua lucrurile in ceea ce priveste plata imensei sume impusa prin decizia judecatorilor, intrucit in conturile firmei suma disponibila este de circa 5 milioane dolari, dar hotarirea Curtii a stabilit deja un precedent, iar acum in instanta se mai afla pe rol si alte dosare intentate de studiourile americane unor site-uri torrent din Canada.",
  "metadata": {
    "original_file": "Ziarul_ZigZag_0355.html"
  }
}