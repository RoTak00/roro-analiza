{
  "title": "Premierul Legault: Coronavirus – in Quebec se vor face 5000 teste/zi | ZigZag Roman-Canadian",
  "content": "Prim-ministrul Francois Legault a anuntat astazi ca, incepand de vineri, va creste la 5.000 teste/zi capacitatea laboratoarelor din Quebec de a face teste pentru COVID-19 – o crestere semnificativa, de la 3000 teste/zi cate se fac in prezent.\n\nIn ceea ce priveste cazurile persoanelor infectate cu acest coronavirus, s-au inregistrat 31 de noi cazuri, 6 pacienti sunt la terapie intensiva si, din pacate, s-a inregistrat si primul deces din Quebec – o persoana varstnica din Lanaudiere, care a intrat in contact cu o persoana revenita din voiaj in afara Canadei. \n\n In prezent, in provincia Quebec numarul cazurilor confirmate este de 94, iar la nivel de intreaga Canada a ajuns la 645.\n\nAccentuand pe importanta respectarii masurilor sanitare, premierul Legault a insistat: „Fiecare gest conteaza pentru a impiedica propagarea virusului. Fiecare gest poate salva vieti!” .\n\nCITESTE si: Coronavirus – SUA au inceput primul test clinic pentru un vaccin",
  "metadata": {
    "original_file": "Ziarul_ZigZag_0101.html"
  }
}