{
  "title": "Companiile de asigurari ar putea face majorari tarifare | ZigZag Roman-Canadian",
  "content": "Calamitatile naturale din ultimul an au costat companiile canadiene de asigurari o suma record: 3,2 miliarde dolari, iar inundatiile din Alberta, din iunie 2013, sint de departe cele mai costisitoare din istoria dezastrelor naturale din Canada – numai acestea au lasat o gaura de 1,74 miliarde in bug etele asiguratorilor. Apoi, in iulie, ploile torentiale au provocat inundatii masive in regiunea orasului Toronto, pagubele acoperite de companiile de asigurari cifrindu-se la 940 milioane dolari.\n\nO alta lovitura pentru aceste companii au fost ploile cu gheata de la finalul lunii decembrie, din Ontario si o parte din Quebec – caz in care suma prejudiciilor pentru asiguratori este de 200 milioane dolari. Astfel incit, dupa ce au trebuit sa scoata din visterie sumele pentru plata asiguratilor, mai multe companii de asigurari au decis sa schimbe politicile tarifare. De exemplu, Intact Financial, unul din liderii de pe piata asigurarilor imobiliare, a anuntat ca va creste cu pina la 20% pretul politelor in cazul asigurarilor legate de prejudiciile provocate de intemperii.\n\nMajorarile tarifare nu vor fi insa uniforme pe tot cuprinsul Canadei, cei de la Insurance Bureau of Canada anuntind ca aceste cresteri vor tine cont de regiunile geografice: zonele unde exista risc mai mare de producere de calamitati vor atrage si o crestere a pretului politei de asigurari; pentru regiunile mai „linistite” costurile ar putea ramine nemodificate.",
  "metadata": {
    "original_file": "Ziarul_ZigZag_0402.html"
  }
}