{
  "title": "Primul ministru al Canadei, mesaj pentru Ziua Romaniei si Centenarul Unirii | ZigZag Roman-Canadian",
  "content": "Cu ocazia Zilei Romaniei si aniversarii Centenarului Marii Uniri, prim ministrul Canadei, Justin Trudeau, a adresat un mesaj de felicitare atit celor peste 200.000 de canadieni de origine romana, cit si comunitatilor romanesti din intreaga lume. Iata mesajul postat pe site-ul sau :\n\n„Ne alaturam astazi comunitatilor romanesti din Canada si din intreaga lume pentru a sarbatori Ziua Nationala a Romaniei, care in acest an marcheaza a 100-a aniversare a statului roman modern .\n\nCanada si Romania au o relatie importanta, bazata pe colaborare, valori democratice comune si strinse legaturi care ne unesc cetatenii. Peste 200.000 de canadieni de origine romana sint aici (in Canada-n.r) la ei acasa . Contributia lor ajuta la construirea tarii puternice si prospere pe care o avem astazi.\n\nCanada si Romania coopereaza in cadrul mai multor organizatii internationale, printre care Organizatia Internationala a Francofoniei . De asemenea, sintem parteneri comerciali activi gratie Acordului economic si comercial dintre Canada si Uniunea Europeana . Acest acord creeaza locuri de munca bune pentru clasa mijlocie si noi oportunitati pentru oamenii si companiile de pe cele doua maluri ale Atlanticului .\n\nIn prezent, Fortele armate canadiene se afla in Romania in cadrul operatiunii REASSURANCE a NATO . Este un mod prin care Canada sprijina eforturile NATO ce vizeaza stabilitatea si securitatea in Europa Centrala si de Est.\n\nIn numele Guvernului Canadei, Sophie si cu mine transmitem cele mai sincere urari tuturor celor care astazi sarbatoresc Centenarul Romaniei „.",
  "metadata": {
    "original_file": "Ziarul_ZigZag_0168.html"
  }
}