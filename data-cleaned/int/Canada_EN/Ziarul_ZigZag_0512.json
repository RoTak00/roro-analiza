{
  "title": "Canadienii care au conturi in Elvetia, sub lupa Guvernului federal | ZigZag Roman-Canadian",
  "content": "Guvernul de la Ottawa a primit recent din partea Frantei o lista cu 1.785 cetateni canadieni care detin conturi in Elvetia si care ar fi putut insela sistemul de impozitare din Canada.\n\nPremierul Stephen Harper a promis o ancheta minutioasa si pedepsirea exemplara a celor ce vor fi descoper iti ca au fraudat declaratiile de venituri. Franta a primit datele trimise autoritatilor canadiene de la un fost director de securitate a bancii private HSBC din Geneva.\n\nPe lista completa a bancii figureaza peste 80.000 nume (din care, cum aratam, doar o mica parte este formata de canadieni), in conditiile in care pentru a deschide un cont la HSBC este necesar un fond de numai… 500.000 $. Canada Revenu Agency a confirmat primirea informatiilor despre canadienii posesori de conturi in Elvetia si a anuntat ca va verifica daca titularii au declarat toate veniturile la impozit.\n\n„Procesul de verificare va fi insa lung si complicat, apreciaza expertii financiari, mai ales ca in astfel de cazuri persoanele sau intreprinderile care au recurs la evaziuni fiscale si plasarea banilor in strainatate exploateaza gaurile din legislatia canadiana. Cind vorbim de evaziune fiscala, nu ne referim neaparat la o situatie de frauda. Multe cazuri sint la limita legalitatii”, a precizat Pierre Tremblay, profesor de stiinte politice la UQAM. Reamintim ca in ultimii cinci ani Ottawa a semnat peste 10 tratate cu autoritati din regiuni considerate paradisuri fiscale pentru a diminua evaziunile fiscale.\n\nRezultatul? Numai in 2009 Canada Agency Revenu a descoperit peste 1 miliard de dolari lipsa la impozitul federal neplatit de contribuabilii care isi doseau fonduri si bunuri in strainatate.",
  "metadata": {
    "original_file": "Ziarul_ZigZag_0512.html"
  }
}