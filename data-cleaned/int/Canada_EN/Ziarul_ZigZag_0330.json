{
  "title": "Majorarea costului alegerilor parlamentare federale | ZigZag Roman-Canadian",
  "content": "Organizarea și desfășurarea scrutinului din această toamnă pentru parlamentul federal vor costa 375 milioane $, estimează Elections Canada, o sumă cu aproape 30% mai mare decît pentru alegerile din 2011, care au costat 295 milioane $ (și acestea mai scumpe decît cele din 2008: 286 milioane $).\n\nCele mai multe cheltuieli se datorează în primul rînd apariției a 30 de circumscripții noi și redesenării granițelor celor vechi, dar și inflației din ultimii patru ani și a majorării cu 4,5% a numărului alegătorilor. \n\n Pentru pregătirile generale ale alegerilor vor fi alocate 55 milioane $, iar pentru desfășurarea efectivă a scrutinului sînt prevăzute 253 milioane $, încă 67 milioane $ urmînd a se redistribui pentru acoperirea cheltuielilor candidaților și auditului acestor cheltuieli imediat după alegeri. \n\n VALERIU CIOBANU",
  "metadata": {
    "original_file": "Ziarul_ZigZag_0330.html"
  }
}