{
  "title": "Colonelul celei mai importante baze aeriene din Canada, acuzat de crime | ZigZag Roman-Canadian",
  "content": "Armata canadiana se confrunta cu un caz fara precedent: colonelul Russell Williams (46 ani, casatorit), comandantul celei mai importante baze aeriene a tarii, la Trenton (Ontario), a fost arestat sub acuzatia de ucidere a doua tinere si comiterea a doua agresiuni sexulale, autoritatile anchetind daca nu este autorul si al altor asemenea fapte.\n\nCercetarile sint extinse in localitatile in care Williams a fost detasat de-a lungul carierei militare, atit in Canada (in Ottawa si Nova Scotia) cit si in strainatate, el fiind in trecut comandantul unei baze secrete canadiene din apropiere de Dubai.\n\nIn afara de uciderea unei tinere de 27 de ani si a caporalului Marie-France Comeau Â–din escadronul 437 al fortelor aeriene, aflat sub conducerea sa directa, fostul colonel este banuit si de doua agresiuni sexuale comise prin patrundere prin efractie in casele victimelor (in septembrie anul trecut).\n\nDatorita pozitiei sale militare, de-a lungul timpului colonelul a pilotat avionul folosit de premierul si Guvernatorul general al Canadei, dar si de membri ai familiei regale a Marii Britanii in timpul vizitelor in Canada.",
  "metadata": {
    "original_file": "Ziarul_ZigZag_0554.html"
  }
}