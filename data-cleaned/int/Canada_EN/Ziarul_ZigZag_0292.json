{
  "title": "Canada: Înţelegere istorică pentru eliminarea barierelor comerciale interprovinciale | ZigZag Roman-Canadian",
  "content": "Ministrul federal al Comerțului și omologii săi provinciali au anunțat un progres „istoric” esențial în negocierile privind elaborarea unui nou Acord de liber schimb între provinciile și teritoriile canadiene.Datele oficiale arată că schimburile comerciale dintre provinciile canadiene se ridică la 366 miliarde $ anual, adică 20% din valoarea PIB-ului Canadei,\n\ndar ar putea fi mai mari – întrucît calculele evidențiază că, din cauza diferitelor prevederi legale din domeniul comerțului, pierderile economice interprovinciale se ridică la circa 50 miliarde $ anual. \n\n Și ministrul federal al Industriei, James Moore, a reliefat că este inadmisibil ca nivelul de libertate economică interprovincial să fie mai redus decît cel stipulat în raporturile comerciale dintre Canada și alte state ale lum ii. \n\n Ministrul James Moore susține că reprezentanții guvernelor provinciale sînt conștienți că barierele din schimburile comerciale trebuie înlăturate rapid, iar un document în acest sens ar putea fi adoptat chiar mai repede decît termenul limită fixat (martie 2016).",
  "metadata": {
    "original_file": "Ziarul_ZigZag_0292.html"
  }
}