{
  "title": "Guvernul federal nu poate revoca cetatenia canadiana fara o decizie a instantei | ZigZag Roman-Canadian",
  "content": "Curtea federala a decis ca Guvernul de la Ottawa nu are dreptul sa revoce cetatenia canadiana persoanelor care au si cetatenia altui stat, chiar daca acestea se fac vinovate de comiterea unor infractiuni extrem de grave, cum ar fi acte de terorism . Potrivit magistratilor, acest drept, asumat de autoritatile federale, contravine Constitutiei.\n\nPrecedentul Guvern, condus de Stephen Harper, adusese anumite modificari Legii cetateniei, amendamentele stipulind ca Ministerul federal al Imigratiei poate revoca cetatenia canadiana oricarui rezident canadian cu dubla cetatenie daca acesta a obtinut-o in mod fraudulos sau daca a fost condamnat pentru infractiuni legate de terorism. Examinarea cazului in justitie raminea la discretia autoritatilor, iar revocarea se putea face prin simpla expediere a unei scrisori oficiale.\n\nCa urmare a acestor modificari facute de Cabinetul Harper, mai multe persoane care au pierdut astfel cetatenia canadiana s-au adresat justitiei pentru a decide in privinta constitutionalitatii noile prevederi, iar magistratii le-au dat dreptate aratind ca prin adoptarea acelor amendamente sint incalcate drepturile din Carta drepturilor si libertatilor . Iar celor care li se ridica cetatenia canadiana trebuie sa li se permita sa-si pledeze cauza in fata instantei, au motivat judecatorii de la Curtea federala.\n\nRezultatul recentei decizii a magistratilor este ca se vor suspenda toate dosarele de revocare a cetateniei aflate in atentia ministerului de profil . De notat ca pe agenda Parlamentului de la Ottawa este in prezent un proiect de lege menit sa abroge toate amendamentele aprobate de conservatori acum citiva ani, iar acesta ar putea fi votat in sesiunea urmatoare.",
  "metadata": {
    "original_file": "Ziarul_ZigZag_0217.html"
  }
}