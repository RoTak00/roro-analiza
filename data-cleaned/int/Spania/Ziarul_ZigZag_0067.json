{
  "title": "7 ani de prostituție forțată în Spania",
  "content": "O româncă de 28 de ani a fost scăpată de polițiștii spanioli din ghearele unei perechi de compatrioți care o exploatau în cluburile din Alicante.\n\nTânăra a fost racolată în Italia, la Roma, când avea 21 de ani. I-au promis că va avea o slujbă în agricultură, dar a ajuns să fie ținută sub control de pereche în Alfaz de Pi (Benidorm).\n\nProxeneții locuiau împreună cu tânăra pe care timp de șapte ani au obligat-o să se prostitueze în provincia Alicante, dar și la frontiera cu Franța, în La Jonquera. \n\n Rețineau toți banii câștigați de tânără, care primea doar 6 – 7 euro pe zi.\n\nCei doi proxeneți erau căutați de poliție din 2010, în toată Europa, în baza unor mandate europene de arestare, dar au reușit să scape de justiție până acum.\n\nCercetările poliției au început de la o serie de documente false, care apartineau unui individ fugit din Romania, căutat pentru mai multe infractiuni si pe numele căruia autoritățile române emiseseră un mandat european de arestare.\n\nPerechea a fost arestată pentru trafic de persoane și apartenență la organizație criminală, iar bărbatul este acuzat și de agresiune sexuală asupra victimei.",
  "metadata": {
    "original_file": "Ziarul_ZigZag_0067.html"
  }
}