{
  "title": "Prezidențiale România: Georgescu, Ciolacu și Lasconi, primele poziții în clasament. Rezultatele preliminare - BUCPRESS",
  "content": "După centralizarea a 99,82% din voturi, potrivit rezultatelor preliminare, primul loc în clasament este ocupat de candidatul independent Călin Georgescu. Diferența dintre candidații de pe locul al doilea și al treilea scade tot mai mult. În aceste momente, aceste poziții sunt ocupate de candidatul PSD, Marcel Ciolacu, și USR, Elena Lasconi.\n\nCălin Georgescu, potrivit datelor preliminare furnizate de Autoritatea Electorală Permanentă (AEP) română, a obținut cel mai mare număr de voturi la scrutinul prezidențial din România. Acesta se află în fruntea clasamentului cu peste două milioane de voturi, ceea ce reprezintă 22,91%. Tot acesta a fost candidatul care a obținut cele mai multe voturi și în diaspora, peste 40%.\n\nPână în aceste momente nu este clar care va fi contracandidatul din turul doi al lui Georgescu, pentru că diferența de voturi dintre Marcel Ciolacu și Elena Lasconi se reduce constant.\n\nCandidatul PSD, Marcel Ciolacu, după procesarea a 99,82% din voturi, a acumulat peste 1,7 milioane de sufragii, ceea ce reprezintă 19,19%. De cealaltă parte, candidata USR, Elena Lasconi, a obținut 19,14% din voturile cetățenilor.\n\nCu alte cuvinte, diferența dintre cei doi candidați este de puțin peste 3.900 de voturi.\n\nMai urmează să fie centralizate 35 de procese-verbale. Majoritatea acestora sunt din diaspora.",
  "metadata": {
    "original_file": "BucPress_0877.html"
  }
}