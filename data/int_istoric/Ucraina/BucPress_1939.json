{
  "title": "„Colete” cu 6000 de pachete de țigări ascunse au fost găsite la oficiul poștal din Perecin - BUCPRESS",
  "content": "Percheziții autorizate au fost efectuate la unul dintre oficiile poștale din Perecin, în cadrul unei proceduri penale în temeiul art. 204 din Codul penal.\n\nPotrivit Direcției Regionale de Vest a Serviciului Frontierei de Stat din Ucraina, în urma controlului au fost descoperite 6.000 de pachete de produse din tutun fără timbre de acciză din Ucraina, ambalate în 10 cutii de carton.\n\nPotrivit forțelor de ordine, marfa a sosit în Transcarpatia din estul Ucrainei. Ulterior, era planificat să fie livrată în Slovacia prin așa-numita frontieră “verde”.\n\nȚigările depistate au fost confiscate de către Biroul de Securitate Economică. Valoarea preliminară a acestora este estimată la 100.000 grivne.",
  "metadata": {
    "original_file": "BucPress_1939.html"
  }
}