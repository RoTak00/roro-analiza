{
  "title": "Forțele Aeriene ale Ucrainei au raportat doborârea a 32 din 53 de drone rusești, 16 – pierdute local - BUCPRESS",
  "content": "Forțele Aeriene ale Ucrainei au raportat doborârea a 32 din 53 de drone rusești. Militari ucraineni au doborât în noaptea de 6 decembrie 32 de drone de atac lansate de Rusia, iar alte 16 au fost „pierdute local”, două au zburat în direcția Belarusului, raportează Forțele Aeriene ale Ucrainei.\n\nPotrivit raportului, armata rusă a atacat Ucraina cu 53 de drone Shahed și drone de alte tipuri ce au fost lansate din direcția orașului rus Oriol. Dronele au fost doborâte în spațiul aerian al regiunilor Harkiv, Poltava, Sumî, Cernihiv, Kiev și Jitomir.\n\nAnterior, primarul Kievului, Vitali Kliciko, a raportat că în cartierul Holosevski din capitală, au fost găsite fragmente de drone doborâte. Nu au fost raportate victime.",
  "metadata": {
    "original_file": "BucPress_0718.html"
  }
}