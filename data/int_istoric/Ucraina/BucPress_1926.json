{
  "title": "20 de bărbați care încercau să treacă ilegal frontiera, reținuți în regiunea Transcarpatia - BUCPRESS",
  "content": "Grănicerii din regiunea Transcarpatia au reținut peste 20 de bărbați de vârsta înrolării în armată care au încercat să treacă ilegal frontiera, potrivit Direcției regionale de vest a Serviciului Frontierei de stat din Ucraina.\n\nOpt bărbați au fost reținuți la granița cu Ungaria. Toți cei reținuți sunt transcarpatieni, locuitori ai raionului Beregovo.\n\n“Pentru a nu lăsa urme pe pista de control, bărbații au luat cu ei chiar și punți de tragere, dar când s-au întâlnit cu grănicerii, au aruncat toate dispozitivele și au încercat să fugă”, se arată în comunicat.\n\n„Alți nouă bărbați din diferite regiuni ale Ucrainei au încercat să treacă frontiera cu România. Cinci dintre ei au fost opriți de către militarii departamentului “Dilove”. Cei reținuți erau doi locuitori din regiunea Ivano-Frankivsk, precum și câte un locuitor din regiunile Odesa, Donețk și Kirovohrad”, a adăugat Serviciul de frontieră.\n\nDoi locuitori din regiunile Ternopil și un locuitor din Vinnîția au fost reținuți în apropierea satului Teresva din raionul Teaciv. Un alt rezident din regiunea Hmelnițki a fost reținut de grănicerii din departamentul Hyja.",
  "metadata": {
    "original_file": "BucPress_1926.html"
  }
}