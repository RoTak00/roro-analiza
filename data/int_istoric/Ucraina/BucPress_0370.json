{
  "title": "Parlamentarii ucraineni au interzis „Jeeping”-ul în rezervațiile naturale din Carpați - BUCPRESS",
  "content": "Rada Supremă a Ucrainei a aprobat o lege care interzice „Jeeping”-ul pe teritoriul fondului natural protejat. Proiectul de lege a fost adoptat în a doua lectură cu votul a 246 de deputați ai poporului. Informația a fost comunicată de Ministerul Protecției Mediului.\n\nCuvântul „Jeeping” provine din limba engleză (jeeping) și înseamnă deplasarea cu vehicule de teren (jeep-uri) pe trasee dificile, adesea naturale sau greu accesibile. Este un tip popular de recreere activă și turism extrem, care include adesea parcurgerea unor trasee montane, drumuri forestiere sau zone mlăștinoase.\n\n„’Jeeping’-ul pe teritoriile protejate poluează solurile, distruge flora și afectează fauna sălbatică. Astăzi, adoptarea acestei legi reprezintă un pas important spre tradițiile europene de gestionare a ariilor naturale protejate. Circulația vehiculelor va rămâne permisă parțial doar pentru îndeplinirea obligațiilor de serviciu de către angajații instituțiilor de protecție a mediului, organele de drept și alte servicii. Dacă vi se propune să admirați peisajele unui parc național și să utilizați un ATV pentru a traversa o zonă naturală, să știți că acest lucru este ilegal. Legea privind interzicerea „Jeeping”-ului a parcurs un drum de peste doi ani, are sprijinul societății și a fost susținută de organizațiile de protecție a mediului. Mulțumesc tuturor celor implicați în adoptarea acestei decizii”, a subliniat ministrul protecției mediului și resurselor naturale din Ucraina, Svitlana Hrinciuk.",
  "metadata": {
    "original_file": "BucPress_0370.html"
  }
}