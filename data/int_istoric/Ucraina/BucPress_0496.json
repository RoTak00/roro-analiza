{
  "title": "La Cernăuți a fost aprinsă prima lumânare de Hanukia - BUCPRESS",
  "content": "Pe Piața Teatrului din Cernăuți, a avut loc ceremonia aprinderii primei lumânări de Hanuka pe sfeșnicul dedicat acestei sărbători.\n\nAnul acesta, Hanuka se prăznuiește între 25 decembrie 2024 și 2 ianuarie 2025.\n\nToți cei prezenți au fost invitați să guste gogoși oferite la Palatul Central al Culturii. Sărbătoarea este cunoscută și sub numele de „Sărbătoarea celor opt lumânări” sau „Sărbătoarea luminilor”. Principalul său simbol este menora, sfeșnicul cu opt brațe, la care se adaugă „șamașul” – lumânarea folosită pentru aprinderea celorlalte.\n\nMenora reprezintă o replică simbolică a sfeșnicului de templu din Ierusalim, evocând miracolul uleiului care a ars timp de opt zile.",
  "metadata": {
    "original_file": "BucPress_0496.html"
  }
}