{
  "title": "Construcția centrului regional de reabilitare din Transcarpatia va fi finanțată de Banca Mondială - BUCPRESS",
  "content": "Proiectul privind crearea Centrului Regional de Reabilitare Transcarpatia pentru veterani, „4.5.0. Recovery Center”, va trece în subordinea Ministerului Sănătății al Ucrainei.\n\nPotrivit lui Viktor Mikita, adjunctul șefului Oficiului Președintelui Ucrainei, în viitorul apropiat funcția de beneficiar al construcției va fi transferată către Ministerul Sănătății. În prezent, Administrația Militară Regională Transcarpatia și Consiliul Regional lucrează la acest proces.\n\nÎn continuare, „4.5.0. Recovery Center” va fi finanțat din fondurile Băncii Mondiale în cadrul proiectului „Consolidarea sistemului de sănătate și salvarea vieților” (HEAL Ukraine). Este vorba despre peste 420 de milioane de grivne, necesare pentru finalizarea lucrărilor deja începute și darea în exploatare a instituției cel târziu în anul 2026.\n\nAdjunctul șefului Oficiului Președintelui a mulțumit Președintelui Volodimir Zelenski și Ministrului Sănătății al Ucrainei, Oleg Leașko, pentru sprijinul acordat veteranilor și pentru atenția față de proiectele de dezvoltare regională orientate spre reabilitarea eroilor noștri.\n\nGrija față de veterani și familiile acestora reprezintă o prioritate absolută. Acest lucru este prevăzut în cadrul „Politicii Eroilor,” unul dintre punctele-cheie ale Planului de reziliență internă a Ucrainei, prezentat de Președintele Volodimir Zelenski.\n\nDetalii despre implementarea proiectului de construcție a „4.5.0. Recovery Center” în Transcarpatia puteți găsi pe site-ul oficial al centrului https://tinyurl.com/muk65hek .",
  "metadata": {
    "original_file": "BucPress_1090.html"
  }
}