{
  "title": "Punctul de trecere a frontierei “Solotvino – Sighetu Marmației” va fi închis temporar - BUCPRESS",
  "content": "Punctul de trecere a frontierei “Solotvino – Sighetu Marmației” de la granița cu România își va suspenda parțial activitatea pentru autovehicule începând cu 10 ianuarie.\n\nLa punctul de trecere “Solotvino – Sighetu Marmației”, situat la granița cu România, începând cu data de 10 ianuarie, procesarea mijloacelor de transport va fi suspendată periodic în zilele lucrătoare. Acest lucru a fost anunțat pe pagina de Facebook a Administrației Regionale de Vest a Serviciului Frontierei de Stat al Ucrainei.\n\nPotrivit informațiilor oferite de Serviciul Frontierei de Stat, procesarea mijloacelor de transport va fi suspendată periodic de luni până vineri, între orele 9:30 și 15:00. Circulația pietonală nu va fi afectată.\n\n„Aceste măsuri sunt luate în legătură cu lucrările de reconstrucție a podului peste râul Tisa. Se preconizează că lucrările de reparație vor dura aproximativ 50 de zile”, se arată în comunicat.",
  "metadata": {
    "original_file": "BucPress_0364.html"
  }
}