{
  "title": "Grănicerii din regiunea Cernăuți au descoperit un bărbat care încerca să se eschiveze de mobilizare - BUCPRESS",
  "content": "Polițiștii de frontieră au descoperit un bărbat conscris care dorea să evadeze în străinătate ascunzându-se într-un scaun auto.\n\nEchipajul mobil de frontieră al detașamentului de frontieră Cernăuți, împreună cu lucrătorii centrului de completare și sprijin social (TȚK și SS), a descoperit un microbuz care se deplasa pe un drum de câmp spre granița de stat cu România, ocolind punctele de control.\n\nÎn timpul urmăririi, oamenii legii au oprit mașina la marginea uneia dintre localitățile de frontieră. În mașină, pe lângă șofer, se afla și o femeie așezată pe scaunul pasagerului. La o inspecție amănunțită, polițiștii de frontieră au descoperit că scaunul în care stătea femeia a fost modificat, înăuntru se afla un bărbat acoperit cu o pătură.\n\nIncidentul a fost raportat de Serviciul de Frontieră de Stat al Ucrainei, scrie BucPress cu referire la ACC.\n\nA rezultat că șoferul auto și pasagerul ascuns sunt căutați la cererea TȚK și SS Cernăuți. Bărbații au recunoscut că intenționau să treacă ilegal frontiera de stat din Ucraina în România. Pe marginea acestui caz au fost întocmite materiale privind contravențiile administrative. Bărbații au fost predați reprezentanților Poliției Naționale.",
  "metadata": {
    "original_file": "BucPress_0850.html"
  }
}