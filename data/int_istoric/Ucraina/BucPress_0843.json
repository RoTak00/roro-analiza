{
  "title": "Reacția MAE la „îngrijorările externe” în contextul alegerilor prezidenţiale: România este ferm angajată în susținerea valorilor democratice - BUCPRESS",
  "content": "România este „ferm” angajată în susținerea valorilor democratice, a drepturilor omului, inclusiv egalitatea de gen, combaterea antisemitismului, a xenofobiei şi a oricărei forme de discriminare, transmite Ministerul Afacerilor Externe.\n\n„Ansamblul demersurilor de politică externă ale României este inseparabil de apartenenţa României la spaţiul de libertăţi şi drepturi garantat de statutul de ţară membră a Uniunii Europene şi aliat NATO”, subliniază MAE, într-o precizare de presă vizând “îngrijorările externe” apărute după primul tur al alegerilor prezidenţiale.\n\nMinisterul Afacerilor Externe arată că, “la 35 de ani de când România s-a întors în familia democrațiilor occidentale prin curajul celor care au murit în Revoluţia română, aceste valori sunt cele care garantează pacea, securitatea şi prosperitatea tuturor cetăţenilor români, oriunde s-ar afla”.",
  "metadata": {
    "original_file": "BucPress_0843.html"
  }
}