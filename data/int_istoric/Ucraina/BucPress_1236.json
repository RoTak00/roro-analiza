{
  "title": "Medicii Spitalului Clinic Regional Transcarpatia „A. Novak” operează combatanți împreună cu doctori din SUA (FOTO) - BUCPRESS",
  "content": "Săptămâna aceasta , la Spitalul Clinic Regional Transcarpatia „Andrii Novak” au venit pentru a patra oară renumiți microchirurgi din Statele Unite ale Americii.\n\nEchipei de colegi internaționali, formată din chirurgul plastician Steven Kovach și microchirurgul Andrew Bowder, i s-a alăturat șeful secției de ortopedie și traumatologie de la Universitatea Pennsylvania, Kyle Potter. De asemenea, au sosit medici din alte orașe din Ucraina – Odesa, Vinnița, Harkiv și Lvov – pentru a oferi consultații comune și intervenții chirurgicale pacienților militari care au suferit traume ca urmare a acțiunilor de luptă.\n\nColegii americani au fost întâmpinați de directorul instituției medicale, Iurii Iațyna, și de șeful secției de arsuri, Andrii Pogoriliak.\n\nDupă discutarea strategiei de lucru pentru următoarele două săptămâni de ședere în spital, medicii au efectuat împreună vizite la pacienții care se tratează în Spitalul Regional Transcarpatia și au început intervențiile chirurgicale pentru apărătorii ucraineni răniți.",
  "metadata": {
    "original_file": "BucPress_1236.html"
  }
}