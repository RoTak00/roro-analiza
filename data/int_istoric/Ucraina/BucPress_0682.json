{
  "title": "Ministerul Apărării al Ucrainei a permis militarilor să folosească robotul Droid - BUCPRESS",
  "content": "Ministerul Apărării al Ucrainei a permis militarilor să folosească robotul Droid. A fost aprobată utilizarea de către Forțele Armate ale Ucrainei a robotului Droid TW 12.7 echipat cu o mitralieră de calibru mare, informează Ministerul Apărării al Ucrainei, citat de publicația Gordon .\n\n„Ministerul Apărării a codificat și permis utilizarea vehiculului terestru fără pilot ucrainean pe platformă pe șenile, echipat cu mitraliera Browning 12.7 – Droid TW 12.7. Complexul și-a confirmat fiabilitatea în timpul testelor de luptă”, se menționează în comunicat.\n\nPrintre caracteristicile robotului, Ministerul Apărării a menționat controlul la distanță prin intermediul unui tablet și funcționarea prin conexiune digitală. Vice-ministrul Apărării al Ucrainei, Dmîtro Klimenkov, a subliniat că în lupta modernă tehnologiile joacă un rol decisiv.\n\n„Codificarea și aprobarea […] Droid TW 12.7 reprezintă un pas important în implementarea inovațiilor în Forțele Armate ale Ucrainei. Codificăm modele care devin instrumente fiabile pentru apărătorii noștri, ajutându-i să îndeplinească misiunile în cele mai dificile condiții. Avantajul nostru este o armată de înaltă tehnologie, capabilă să facă față provocărilor moderne”, a subliniat el.",
  "metadata": {
    "original_file": "BucPress_0682.html"
  }
}