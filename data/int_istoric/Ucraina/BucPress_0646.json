{
  "title": "În regiunea Cernăuți a fost finalizată reconstrucția internațională a drumului din localitatea Șepit - BUCPRESS",
  "content": "În satul Șepit, raionul Vijnița, au fost finalizate toate lucrările de reconstrucție a unui segment de doi kilometri al drumului T-26-01 Cernăuți – Vașkivți – Putila – PTF „Rusca”, cu acces către punctul de trecere „Șepit”, care duce spre punctul de trecere a frontierei „Șepit – Izvoarele Sucevei”, informează agenșia ASS.\n\nPotrivit Serviciului de Restaurare și Dezvoltare a Infrastructurii din regiunea Cernăuți, toate condițiile și cerințele proiectului internațional „Îmbunătățirea infrastructurii de transport în regiunea transfrontalieră Cernăuți – Suceava (Șepit – Izvoarele Sucevei)” au fost îndeplinite integral în cadrul programului comun cu partea română, reține sursa citată.\n\nModernizarea acestui tronson de drum reprezintă un pas strategic pentru restabilirea legăturilor internaționale de transport cu România. Astfel, a fost redeschis punctul de trecere a frontierei, care a fost închis aproximativ 14 ani, de la aderarea României la Spațiul Schengen.\n\nAu fost reparate două poduri și a fost construit un sistem de drenaj; au fost consolidate malurile de-a lungul drumului prin ziduri de sprijin; au fost implementate toate măsurile de organizare a traficului rutier și a fost instalat unui sistem de iluminat stradal.\n\n„În urma tuturor verificărilor, s-a confirmat că lucrările au fost efectuate calitativ și integral, iar utilizarea fondurilor a fost transparentă și eficientă”, au asigurat reprezentanții Serviciului de Dezvoltare a Infrastructurii.",
  "metadata": {
    "original_file": "BucPress_0646.html"
  }
}