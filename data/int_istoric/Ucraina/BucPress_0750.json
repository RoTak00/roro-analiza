{
  "title": "70% din rețelele de termoficare din Cernăuți sunt în stare nesatisfăcătoare - BUCPRESS",
  "content": "Aproximativ 70% dintre rețelele de termoficare din Cernăuți sunt în stare nesatisfăcătoare, potrivit declarațiilor făcute de Oleksandr Korciunov, directorul întreprinderii „Cernivțiteplocomunenergo”, în cadrul raportului anual al companiei.\n\nDirectorul a precizat că, în acest an, compania a reușit să înlocuiască peste 3,5 kilometri de conducte vechi și uzate, iar alte peste 800 de metri de conducte au fost modernizate termic.\n\n„În această vară, am înlocuit o lungime record de conducte în oraș”, a declarat Korciunov.\n\nDe asemenea, 1345 de metri de rețele au fost înlocuiți în cadrul unui proiect realizat în colaborare cu Banca Europeană pentru Reconstrucție și Dezvoltare (BERD).\n\n„Nu ne oprim la această colaborare. Unele lucrări sunt în desfășurare chiar acum pentru a pregăti terenul pentru reparații în perioada de vară. Una dintre cele mai mari porțiuni este în apropierea străzii Vorobkevici. Împreună cu BERD, încercăm să înlocuim cele mai critice sectoare din oraș. Pe segmentul pe care l-am reparat anterior, situația era atât de gravă încât nici măcar nu se mai putea identifica dacă existau scurgeri sau nu. Anul viitor, planificăm să înlocuim un volum similar de rețele, însă ne confruntăm cu factori care ne pot împiedica, cum ar fi lipsa de personal. Avem nevoie de cel puțin 15 angajați suplimentari”, a explicat directorul.",
  "metadata": {
    "original_file": "BucPress_0750.html"
  }
}