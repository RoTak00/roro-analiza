{
  "title": "Un cernăuțean a fost condamnat la închisoare pentru trădare de patrie - BUCPRESS",
  "content": "Judecătoria raională Șevcenko din orașul Cernăuți l-a găsit vinovat de trădare de patrie pe Denis Kobliuk, în vârstă de 36 de ani. Conform sentinței de judecată din 25 decembrie curent, în iunie 2024, un cetățean al Ucrainei a depus o plângere referitoare la comiterea unui act de trădare.\n\nAcesta a declarat că are un canal pe YouTube, unde expune și demască criminalii de război și colaboratorii. În luna mai 2024, pe site-ul „Ceat-ruletkie”, care permite comunicarea anonimă prin video și chat text, a făcut cunoștință cu cernăuțeanul Kobliuk și s-a prezentat ca un militar cu pseudonimul „Grom”. Kobliuk i-a acordat încredere și a exprimat sprijinul pentru agresiunea militară a Rusiei.\n\nÎn timpul conversației, Kobliuk a întrebat: de ce rușii nu bombardează Cernăuțiul? Bloggerul a înregistrat un video de 47 de minute în care Kobliuk a recunoscut că este un susținător al politicii conducerii Ruse și așa-numitei „operațiuni speciale” în Ucraina.\n\nÎn instanța de judecată, cernăuțenul nu și-a recunoscut vina. A încercat să convingă judecătorul că a comunicat cu bloggerul în stare de ebrietate. El a recunoscut doar vina de profanare a drapelului de stat. Conform deciziei de judecată, Kobliuk a fost condamnat la 15 ani de închisoare și confiscare averii, cu excepția locuinței, se specifică în sențința instanței de judecată a raionului Șevcenko din Cernăuți.",
  "metadata": {
    "original_file": "BucPress_0458.html"
  }
}