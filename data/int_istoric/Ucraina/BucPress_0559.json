{
  "title": "Zelenski l-a numit pe Putin imbecil în legătură cu propunerea acestuia de a bombarda Kievul cu „Oreșnik” - BUCPRESS",
  "content": "Președintele Ucrainei, Volodimir Zelenski, a răspuns cu fermitate la declarațiile președintelui rus Vladimir Putin, care a propus să bombardeze Kievul cu rachete balistice cu rază medie de acțiune. Zelenski l-a numit pe Putin „imbecil” pe pagina sa de pe platforma X.\n\nJoi, 19 decembrie, Vladimir Putin, în timpul unei sesiuni de „linia directă” cu cetățenii ruși, a sugerat Occidentului să participe la un „duel tehnologic de înalt nivel”. Mai exact, Putin a propus „un experiment” – instalarea unor sisteme de apărare aeriană de fabricație occidentală la Kiev, pe care Rusia să le lovească ulterior. Pentru acest atac, liderul rus vrea să utilizeze rachete balistice cu rază medie de acțiune „Oreșnik”.\n\n„Oamenii mor, iar lui îi este «interesant»… Imbecill complet” – a reacționat Volodimir Zelenski la afirmațiile lui Putin.\n\nDe menționat că, pentru prima dată, rușii au atacat Ucraina cu o rachetă „Oreșnik” pe 21 noiembrie. Atunci, Putin a declarat că racheta ar putea transporta încărcături nucleare și că ar reprezenta un „răspuns” la presupusele planuri ale SUA de a produce și desfășura rachete cu rază medie și scurtă de acțiune.",
  "metadata": {
    "original_file": "BucPress_0559.html"
  }
}