{
  "title": "Forțele ruse au lansat peste 100 de drone asupra Ucrainei - BUCPRESS",
  "content": "Forțele ruse de ocupație au desfășurat, în noaptea de 13 ianuarie, un atac cu drone, utilizând 110 vehicule aeriene fără pilot. Dintre acestea, 78 au fost doborâte, iar 31 au fost pierdute la nivel local. Informația a fost raportată de Forțele Aeriene ale Armatei Ucrainene.\n\n„În noaptea de 13 ianuarie 2025, începând cu ora 19:00 (12 ianuarie), inamicul a lansat 110 drone de atac Shahed și alte drone-imitatoare de diferite tipuri, din direcțiile Millerovo, Oriol, Briansk și Primorsko-Ahtarsk, Rusia”, se arată în comunicat.\n\nAtacul aerian a fost respins de aviație, trupele de rachete antiaeriene, unitățile de război electronic și grupurile mobile de foc ale Forțelor Aeriene și ale Forțelor de Apărare ale Ucrainei.\n\nDronele au fost doborâte în spațiul aerian al regiunilor Poltava, Sumî, Harkiv, Cerkasî, Cernihiv, Kiev, Dnipropetrovsk, Mîkolaiv, Zaporijjea, Jîtomîr, Hmelnițki și Donețk.\n\nDe asemenea, ca urmare a căderii dronelor inamice doborâte, în regiunile Sumî, Kiev, Jîtomîr și Zaporijjea s-au înregistrat pagube materiale. Acestea au afectat clădiri ale unor întreprinderi, instituții private și de stat, case particulare și vehicule. Potrivit informațiilor preliminare, nu au fost raportate victime sau persoane rănite. Celelalte 31 de drone-imitatoare inamice ”pierdute” nu au produs daune semnificative.",
  "metadata": {
    "original_file": "BucPress_0334.html"
  }
}