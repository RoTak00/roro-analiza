{
  "title": "„Transcarpatienii plănuiau să transporte țigări în Slovacia cu ajutorul unei drone”: la Ujgorod, grănicerii au confiscat 4500 de pachete de țigări - BUCPRESS",
  "content": "La Ujgorod, grănicerii împreună cu detectivii Biroului Securității Economice (BSE) au confiscat dintr-un automobil nouă cutii de țigări fără timbre de acciz ale Ucrainei. Șoferul și pasagerul mașinii sunt suspectați de implicare în contrabandă.\n\nDespre acest lucru a informat Suspilne purtătoarea de cuvânt a detașamentului de grăniceri Chop, Olena Trachiuk.\n\nPotrivit acesteia, în automobilul Skoda, pe care oamenii legii l-au oprit pentru verificare în orașul Ujgorod, se aflau doi bărbați, unul dintre ei fiind deja cunoscut de către operativii detașamentului Chop.\n\n„În timpul verificării, în portbagaj au fost găsite nouă cutii de țigări (4500 de pachete) fără timbre de acciz ale Ucrainei. Conform informațiilor disponibile, bărbații intenționau să transporte cu ajutorul unei drone un lot de produse din tutun din Ucraina în Slovacia,” a declarat Olena Trachiuk.\n\nȚigările descoperite au fost confiscate de către angajații Biroului Securității Economice. Faptele bărbaților au fost încadrate conform art. 204 din Codul Penal al Ucrainei. „Se planifică aplicarea unui sechestru asupra acestor bunuri,” au adăugat reprezentanții Departamentul Regională BSE din regiunea Transcarpatia.",
  "metadata": {
    "original_file": "BucPress_1248.html"
  }
}