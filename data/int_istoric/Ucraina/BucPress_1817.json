{
  "title": "Bărbați ucraineni, reținuți în Transcarpatia, fiind suspectați de trecerea ilegală a frontierei peste Tisa, în România - BUCPRESS",
  "content": "Potrivit forțelor de ordine, trei locuitori din raionul Rahiv (Rahău) au fost reținuți pe 7 noiembrie în apropierea graniței cu România.\n\n“La instrucțiunile organizatorului, un locuitor din Veliki Bicikiv și un locuitor din Verhne Vodiane căutau clienți, îi plasau în localitățile de frontieră și apoi îi transportau la frontiera de stat cu România. După ce primeau bani pentru serviciile lor, respectiv 3.000 de dolari de persoană, infractorii le dădeau bărbaților costume de scafandru în care aceștia traversau râul Tisa”, se arată în comunicat.\n\nPersoanelor reținute li s-a comunicat o notificare de suspiciune în conformitate cu partea 3 a articolului 332 din Codul penal al Ucrainei.\n\nReținuților le vor fi impuse măsuri de constrângere preventivă în viitorul apropiat. Aceștia riscă până la nouă ani de închisoare pentru infracțiunile comise.",
  "metadata": {
    "original_file": "BucPress_1817.html"
  }
}