{
  "title": "Un alt bărbat și-a pierdut viața în Tisa în încercarea de a traversa ilegal frontiera de stat (VIDEO) - BUCPRESS",
  "content": "Potrivit informațiilor furnizate de Serviciul Frontierei de Stat al Ucrainei, un alt bărbat a fost găsit mort pe râu, în zona graniței cu Ungaria. Bărbatul, al cărui nume nu a fost dezvăluit de autorități, a fost descoperit plutind pe apă în apropierea frontierei, iar echipajele de intervenție l-au scos la mal. Acesta avea 42 de ani și era originar din regiunea Transcarpatia.\n\nAceastă tragedie ridică numărul victimelor la 29, de la începutul invaziei șa scară largă. Râul Tisa a devenit un punct de trecere periculos pentru cei care se eschivează de la mobilizarea militară, iar mulți dintre cei care încearcă să treacă ilegal frontiera sfârșesc prin a-și pierde viața în apele învolburate ale râului.\n\nPurtătorul de cuvânt al Serviciului Frontierei de Stat al Ucrainei, Andrii Demcenko, a afirmat anterior că, în total, 28 de bărbați de vârstă recrutării au pierit în Tisa încercând să traverseze ilegal frontiera în Ungaria sau România, încercând să scape de mobilizare. Alți șapte au murit în apropierea râului, corpurile lor fiind găsite în vecinătate.\n\nTisa este un râu muntos, iar zona înconjurătoare este greu accesibilă, ceea ce face dificilă traversarea pentru oricine, chiar și pentru cei cu o bună pregătire fizică.",
  "metadata": {
    "original_file": "BucPress_1569.html"
  }
}