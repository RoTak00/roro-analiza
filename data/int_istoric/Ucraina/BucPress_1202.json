{
  "title": "Transcarpatia: 14 comunități au primit autobuze școlare - BUCPRESS",
  "content": "În Transcarpatia, paisprezece comunități au primit autobuze școlare noi. În total, de la începutul anului 2024, au fost achiziționate deja 23 de autobuze. Despre acest lucru a scris pe pagina sa de Facebook șeful-interimar al Administrației Militare Regionale Transcarpatia, Miroslav Bilețkii.\n\nEl a menționat că, anterior, comunitățile au predat vehiculele lor pentru nevoile Forțelor Armate.\n\nComunitățile care au primit autobuze sunt: Koloceav, Kolciîn, Bogdan, Mijgiria, Dovjanska, Pîlipeț, Bilki, Vîlok, Kamianska, Cionadievo, Veliky Luciky, Iasinia, Turia-Remetea și Perecin.\n\nMiroslav Bilețkii a adăugat că autobuzele au fost achiziționate datorită alocării unei subvenții din bugetul de stat, în valoare de peste 66 de milioane de grivne, și cofinanțării din bugetele locale. În ultimii trei ani s-a reușit achiziționarea a 71 de autobuze școlare.",
  "metadata": {
    "original_file": "BucPress_1202.html"
  }
}