{
  "title": "În regiunea Transcarpatia a fost descoperită o schemă amplă de sustragere de combustibil din locomotivele „Ukrzaliznițea” - BUCPRESS",
  "content": "Angajații depoului opreau locomotivele în satul Minai și extrăgeau tone de motorină în garajul unui localnic. Oamenii legii au reținut un locuitor al satului Minai, din raionul Ujgorod, care împreună cu angajații depoului de locomotive extrăgeau combustibil din locomotivele „Ukrzaliznițea”. Pentru fapta comisă, aceștia riscă până la 8 ani de închisoare.\n\nPotrivit poliției din regiunea Transcarpatia, motorina era furată sistematic din locomotive. Casa organizatorului – un locuitor de 54 de ani din Minai – se află la câțiva metri de calea ferată pe care trec locomotivele. Profitând de amplasarea convenabilă, bărbatul a amenajat un garaj cu pompe și cisterne, precum și o ieșire directă spre calea ferată.\n\nConform unor înțelegeri prealabile, angajații depoului de locomotive opreau locomotivele în apropierea casei transcarpatianului, conectau echipamente speciale și extrăgeau tone de motorină din sistemele de alimentare.\n\n„Operativiștii Serviciului de Investigații Criminale au reținut principalul suspect și doi complici imediat după comiterea unei noi furturi, de data aceasta în cantitate de 1900 de litri. În garajul organizatorului, anchetatorii au efectuat o percheziție autorizată de instanță și au confiscat tot echipamentul folosit pentru comiterea infracțiunii”, informează poliția.\n\nToți cei trei suspecți au fost plasați de poliție în arest preventiv. Pentru furtul comis în cantități mari sau în condiții de stare de război, aceștia riscă până la 8 ani de închisoare.",
  "metadata": {
    "original_file": "BucPress_1335.html"
  }
}