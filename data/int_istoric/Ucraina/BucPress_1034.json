{
  "title": "Introducerea ilegală a mașinilor sub pretextul ajutorului pentru Forțele Armate ale Ucrainei – în Transcarpatia a fost lichidată o schemă infracțională - BUCPRESS",
  "content": "Polițiștii au descoperit o schemă de introducere ilegală a autovehiculelor în condiții preferențiale, pretinzând că acestea sunt destinate nevoilor Forțelor Armate ale Ucrainei. Despre acest lucru informează Direcția Generală a Poliției Naționale a Ucrainei în regiunea Transcarpatia.\n\nCanalul ilegal a fost organizat de un antreprenor din Mighirea. În loc să transmită autovehiculele către fundații caritabile din Kiev, Zaporijjea și Ternopil, acesta le vindea pe un site de internet și pe piața auto locală.\n\nÎn cadrul anchetei, a fost documentată introducerea de către infractori pe teritoriul Ucrainei a patru autovehicule. Valoarea totală a acestora a fost estimată la aproximativ 1 milion de grivne.\n\nAnchetatorii poliției i-au adus antreprenorului acuzații conform art. 201-2 alin. 3 din Codul Penal al Ucrainei, respectiv utilizarea ilegală, în scopul obținerii de profit, a ajutorului umanitar, donațiilor caritabile sau asistenței gratuite.\n\nPentru faptele comise, acesta riscă până la 7 ani de închisoare cu confiscarea bunurilor.",
  "metadata": {
    "original_file": "BucPress_1034.html"
  }
}