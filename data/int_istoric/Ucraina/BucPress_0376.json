{
  "title": "Pe câmpul de luptă a murit militarul Romeo Toma din comuna Mămăliga - BUCPRESS",
  "content": "Pe câmpul de luptă a murit militarul Romeo Toma, un locuitor al satului Coșuleni din comuna Mămăliga.\n\nÎn vârstă de 42 de ani, Romeo Toma a căzut în timpul executării unei misiuni de luptă. Tragedia a fost confirmată de Consiliul Local Mămăliga, care a transmis un mesaj de condoleanțe familiei și apropiaților pe Facebook.\n\n„Exprimăm cele mai sincere regrete pentru pierderea suferită și suntem alături de familia îndurerată în aceste momente grele”, au transmis reprezentanții autorităților locale.\n\nMoartea sa reprezintă o pierdere dureroasă pentru comunitate, afectată de evenimentele tragice ale acestui război.",
  "metadata": {
    "original_file": "BucPress_0376.html"
  }
}