{
  "title": "Atac rusesc în regiunea Cernăuți: O gospodărie afectată în urma căderii fragmentelor de dronă (FOTO) - BUCPRESS",
  "content": "În noaptea de 2 decembrie, în urma unui atac rusesc, clădirea unei gospodării din raionul Nistru, regiunea Cernăuți, a fost avariată de resturile unei drone inamice doborâte de apărarea aeriană ucraineană.\n\nPotrivit unui raport al Serviciului pentru Situații de Urgență al Ucrainei, au fost afectate o clădire rezidențială și o anexă gospodărească. Ferestrele locuinței au fost sparte de suflul exploziei, iar acoperișul și gardul au fost distruse.\n\nDin fericire, nu s-au înregistrat victime sau persoane rănite.\n\n„Apărarea antiaeriană a regiunii a funcționat impecabil! Mulțumesc luptătorilor noștri pentru munca excelentă. Deși resturile dronei au cauzat daune, nu avem pierderi umane, ceea ce este cel mai important”, a declarat șeful Administrației Regionale de Stat Cernăuți, Ruslan Zaparaniuk.",
  "metadata": {
    "original_file": "BucPress_0771.html"
  }
}