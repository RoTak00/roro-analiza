{
  "title": "Șomaj ridicat și lipsă acută de forță de muncă în Ucraina: companiile logistice organizează cursuri de șoferi pentru femei - BUCPRESS",
  "content": "În Ucraina, deși există aproximativ 2 milioane de șomeri, numeroase sectoare economice se confruntă cu un deficit acut de personal. Declarația aparține lui Oleg Penzin, șeful Clubului Economic de Discuții, în cadrul unui interviu pentru “Kyiv24”.\n\nPotrivit lui Penzin, deficitul structural de forță de muncă este cel mai evident în domeniile tehnice și logistice, unde se resimte o lipsă de șoferi. În același timp, în profesiile economice, juridice sau jurnalistice, mulți oameni au rămas fără locuri de muncă.\n\n„Faptul că în țară există un șomaj structural este adevărat. Avem un deficit extrem de mare de personal în anumite domenii de activitate, în special în cele tehnice și logistice”, a precizat Penzin.\n\nProblema este amplificată de dezechilibrele din sistemul de învățământ profesional și tehnic. Pentru a combate acest deficit, companiile mari de logistică, care furnizează produse petroliere, au început să organizeze cursuri de șoferi destinate femeilor.",
  "metadata": {
    "original_file": "BucPress_0163.html"
  }
}