{
  "title": "592 de copii uciși și peste 19.000 deportați de la începutul războiului în Ucraina - BUCPRESS",
  "content": "De la începutul invaziei ruse la scară largă în Ucraina, 592 de copii și-au pierdut viața, conform informațiilor comunicate de Ombudsmanul pentru Drepturile Omului, Dmîtro Lubineț.\n\nPe lângă aceasta, 1702 copii au fost răniți, 1934 sunt considerați dispăruți, iar 19.546 de copii au fost deportați sau mutați forțat în Federația Rusă ori în teritoriile temporar ocupate ale Ucrainei.\n\nRusia, în decursul celor o mie de zile de război, a mutat forțat peste 19,5 mii de copii ucraineni. Din acest număr, autoritățile ucrainene, împreună cu partenerii internaționali și organizațiile non-guvernamentale, au reușit să readucă acasă 1012 copii.\n\nAceste informații au fost publicate miercuri, 20 noiembrie, pe canalul de Telegram al Ombudsmanului Lubineț.",
  "metadata": {
    "original_file": "BucPress_0889.html"
  }
}