{
  "title": "SUA și Banca Mondială au acordat Ucrainei 485 milioane USD - BUCPRESS",
  "content": "Ucraina a primit 485 milioane USD de la SUA și Banca Mondială, în cadrul proiectului PEACE in Ukraine. Premierul Denis Șmîhal a făcut acest anunț printr-un mesaj pe Telegram.\n\nȘeful Guvernul a menționat că 465 milioane USD provin din partea SUA, prin intermediul Agenției pentru Dezvoltare Internațională (USAID), iar altele 20 milioane USD au fost alocate de către Banca Mondială.\n\nAceste resurse financiare vor fi utilizate pentru acoperirea cheltuielilor sociale și umanitare ale bugetului de stat. Premierul a exprimat recunoștință către SUA, USAID și Banca Mondială pentru sprijinul oferit poporului ucrainean.\n\nPe 24 decembrie, Ucraina a primit 1 miliard USD din partea SUA, ca primă tranșă dintr-un credit de 20 miliarde USD, garantat prin veniturile provenite din activele rusești înghețate. Tot în aceeași zi, Ucraina a beneficiat de încă 1 miliard USD din partea Marii Britanii și Japoniei.",
  "metadata": {
    "original_file": "BucPress_0462.html"
  }
}