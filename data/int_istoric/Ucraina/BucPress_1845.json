{
  "title": "Dronă folosită în Ucraina pentru contrabanda cu țigări în România - BUCPRESS",
  "content": "În regiunea Transcarpatia, grănicerii din cadrul Detașamentului Mucacevo au descoperit o dronă , care era folosită pentru a face contrabandă cu țigări fără accize în România.\n\nAcest lucru a fost raportat pe pagina de Facebook a Serviciului de Stat al Poliției de Frontieră a Ucrainei – Frontiera de Vest.\n\nPotrivit agenției, o dronă artizanală cu o catapultă, un panou de control, un laptop și un colet de țigări fără accize a fost descoperită la periferia satului Buștino, raionul Teaciv.\n\nCercul de persoane implicate în contrabanda ilegală de țigări este în curs de stabilire.\n\nUn raport cu privire la depistarea indiciilor unei infracțiuni prevăzute la art. 204 din Codul penal “Fabricarea, depozitarea, vânzarea sau transportarea ilegală în scopul vânzării de produse accizabile” a fost transmis Departamentului Teritorial al Biroului de Securitate Economică al Ucrainei”, a scris Serviciul de Stat al Poliției de Frontieră.",
  "metadata": {
    "original_file": "BucPress_1845.html"
  }
}