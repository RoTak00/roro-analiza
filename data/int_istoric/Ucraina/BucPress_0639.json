{
  "title": "Proiect de lege – Salariul funcționarilor nu trebuie să depășească salariul militarilor ucraineni - BUCPRESS",
  "content": "În Rada Supremă a Ucrainei se intenționează înregistrarea unui proiect de lege care să limiteze salariile funcționarilor la maximum 100.000 de grivne. Această limitare a salariului va afecta deputații, miniștrii, judecătorii și alți oficiali în perioada războiului, informează UNN .\n\nDeputații din fracțiunea ”Solidaritatea Europeană” planifică să înregistreze în Rada Supremă un proiect de lege care va stabili că salariile deputaților, miniștrilor, judecătorilor și altor funcționari nu ar trebui să depășească salariile militarilor aflați pe front – 100.000 de grivne. Despre acest lucru a declarat parlamentara Nina Iujanina.\n\n„Împreună cu colegii din fracțiunea ”Solidaritatea Europeană”, am devenit coautor al unui proiect de lege privind limitarea salariilor pentru anumite categorii de funcționari. În timpul răzbiului, salariul acestora nu ar trebui să depășească valoarea maximă a plăților pentru militarii care participă direct la acțiuni de luptă (100.000 de grivne pe lună)”, a scris Iujanina.\n\nEa a subliniat că limitarea ar trebui să se aplice tuturor, cu excepția militarilor, inclusiv deputaților, membrilor Cabinetului de Miniștri, angajaților Administrației Prezidențiale, funcționarilor Băncii Naționale a Ucrainei, judecătorilor și procurorilor, precum și angajaților altor structuri. De asemenea, Iujanina a menționat că această limitare nu va afecta angajații Serviciului de Urgență al Ucrainei.\n\nSursa citată reamintește, parlamentul Ucrainei a aprobat bugetul Radei Supreme pentru anul 2025, suma alocată pentru fiecare deputat anul viitor va fi de aproape 2,28 milioane de grivne, cu aproximativ 650.000 de grivne mai mult decât în 2024.",
  "metadata": {
    "original_file": "BucPress_0639.html"
  }
}