{
  "title": "Transcarpatia: A fost semnat un memorandum de colaborare între fondul caritabil GEM UA și Administrația militară regională - BUCPRESS",
  "content": "A fost semnat un memorandum de colaborare între fondul caritabil GEM UA și Administrația militară regională / Reprezentanții biroului ucrainean al organizației americane non-profit Global Empowerment Mission Ukraine, care împreună cu fundația Howard G. Buffett (HGBF) și-au început activitatea caritabilă pe teritoriul Transcarpatiei, s-au întâlnit cu autoritățile regiunii.\n\nActivitatea lor este concentrată pe sprijinirea persoanelor strămutate forțat. Acest tip de ajutor este deosebit de relevant acum, deoarece transporturile umanitare devin din ce în ce mai puține, iar regiunea continuă să primească trenuri de evacuare. Oamenii care sosesc aici din regiunile de pe linia frontului au mare nevoie de sprijin.\n\nFondul caritabil a livrat recent un lot de ajutor umanitar care a permis sprijinirea a aproape 1.500 de familii de persoane strămutate intern din raioanele Hust, Mucacevo și Teaciv. De această dată, volumul este și mai mare – peste 2.800 de pachete alimentare. Acestea vor fi distribuite în diferite raioane ale regiunii. Pentru o mai bună comunicare și o colaborare mai eficientă, a fost semnat un memorandum între fondul caritabil Global Empowerment Mission UA (GEM UA) și Administrația Militară Regională Transcarpatia.\n\nExistă o înțelegere și idei despre direcțiile în care putem dezvolta cooperarea. Așadar, urmează mai mult ajutor pentru cei care au nevoie. „Sunt recunoscător pentru sprijinul acordat Ucrainei și cetățenilor săi în aceste vremuri dificile,” a scris pe pagina sa de Facebook Miroslav Bilețkii, șeful Administrației Militare Regionale Transcarpatia.",
  "metadata": {
    "original_file": "BucPress_0504.html"
  }
}