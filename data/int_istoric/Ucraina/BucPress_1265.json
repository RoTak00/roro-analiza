{
  "title": "Un grănicer din Transcarpatia, întors din captivitatea rusă, decorat de Volodimir Zelenski - BUCPRESS",
  "content": "Grănicerului din detașamentul Mucacevo, Vitalii Suprun, care s-a întors din captivitatea rusă, i-a fost înmânată medalia “Apărătorul Patriei”. Militarul a fost în captivitate timp de 631 de zile. Despre acest lucru a informat Administrația Regională de Vest a Serviciului de Grăniceri al Ucrainei pe pagina sa de Facebook.\n\n“În spatele acestui militar se află 13 ani de serviciu în cadrul instituției de grăniceri. Vitalii a fost luat prizonier în timpul apărării eroice a Mariupolului. Cele mai crude torturi, chinuri, presiuni psihologice și condiții inumane de detenție nu au reușit să-l înfrângă pe apărătorul ucrainean”, se menționează în mesaj.\n\nVitalii s-a întors din captivitate și își continuă serviciul în cadrul Serviciului de Grăniceri. Acasă, mama, fratele și sora îl așteptau. “Rușii ne obligau să stăm nemișcați de la 6 dimineața până la 10 seara. Ca să ne distrăm cumva și să nu cădem în disperare, am decis să ne spunem unul altuia povești frumoase din viața noastră. Pe durata captivității, unele povești au fost repetate de multe ori”, povestește Vitalii. Președintele Ucrainei, Volodimir Zelenski, l-a decorat pe grănicer cu medalia “Apărătorul Patriei”.",
  "metadata": {
    "original_file": "BucPress_1265.html"
  }
}