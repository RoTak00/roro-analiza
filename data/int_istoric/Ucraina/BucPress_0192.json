{
  "title": "Ursula von der Leyen – Uniunea Europeană va continua să sprijine Ucraina - BUCPRESS",
  "content": "Uniunea Europeană va continua să sprijine Ucraina. Ursula von der Leyen a făcut o declarație referitoare la sprijinul continuu pe care Uniunea Europeană îl va acorda Ucrainei. Oficialul a subliniat că Europa va rămâne alături de ucraineni, informează one.ua .\n\nDupă victoria lui Donald Trump la alegerile prezidențiale din SUA, nu se știa concret cum va proceda republicanul: va renunța să ofere ajutor Ucrainei sau îl va reduce semnificativ? Deocamdată, nu este clar ce acțiuni va întreprinde noul lider al Casei Albe, însă Europa a afirmat deja că nu va lăsa Ucraina singură în fața agresiunii ruse. Această poziție a fost reafirmată de președinta Comisiei Europene, Ursula von der Leyen, în cadrul Forumului Economic Mondial de la Davos.\n\nEa a subliniat importanța continuării sprijinului pentru Ucraina, răspunzând la întrebărille privind posibilele reduceri ale ajutorului american. Potrivit oficialului, Ucraina luptă nu doar pentru viitorul său, ci și pentru securitatea întregii Europe.\n\nVon der Leyen a reamintit că, încă de la începutul războiului, Uniunea Europeană a alocat aproape 140 de miliarde de euro pentru sprijinirea Ucrainei și a precizat că acest ajutor va continua și în viitor. De asemenea, ea a subliniat că doar ucrainenii sunt cei care pot decide asupra viitorului propriilor teritorii.\n\n”Vom continua să sprijinim Ucraina, fără nicio ezitare. Oricare ar fi evoluțiile, este esențial pentru noi ca Ucraina să rămână un stat independent, iar deciziile privind teritoriile le aparțin exclusiv ucrainenilor. Angajamentul nostru rămâne ferm – vom fi alături de Ucraina atât timp cât va fi necesar”, a adăugat președinta Comisiei Europene.",
  "metadata": {
    "original_file": "BucPress_0192.html"
  }
}