{
  "title": "Regiunea Cernăuți: Într-un autobuz au fost descoperite bunuri de contrabandă în valoare de peste 3 milioane de grivne - BUCPRESS",
  "content": "Într-un autobuz au fost descoperite bunuri de contrabandă în valoare de peste 3 milioane de grivne. La punctul de trecere „Porubne” grănicerii au oprit un autobuz care transporta bunuri de contrabandă în valoare de peste 3 milioane de grivne. Despre ace st lucru informează Direcția Regională de Vest a Serviciului de Grăniceri al Ucrainei .\n\nAutobuzul marca „Mercedes” se deplasa din Turcia spre Ucraina. După primirea unei informații operative, vehiculul a fost trimis pentru o verificare detaliată. În timpul inspecției, grănicerii și vameșii au descoperit mărfuri ascunse — aproape 16 mii de articole, inclusiv blugi, tricouri și pantofi sport. Contrabanda era transportată de un șofer de 55 de ani, cetățean al Turciei, folosind canale de ventilație, un compartiment ascuns sub scări și valize. Valoarea mărfurilor confiscate – 3,3 milioane de grivne, iar autobuzul a fost evaluat la 2,5 milioane de grivne. Toate bunurile au fost confiscate în conformitate cu legislația în vigoare.",
  "metadata": {
    "original_file": "BucPress_0193.html"
  }
}