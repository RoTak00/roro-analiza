{
  "title": "The perception of the Romanian Minority in Ukraine on the Russian-Ukrainian War (study) - BUCPRESS",
  "content": "RO: Un studiu publicat în „Annals of Ştefan cel Mare University of Suceava: PHILOSOPHY, SOCIAL AND HUMAN DISCIPLINES”, SERIES 2024 Vol. I\n\nArticolul se concentrează asupra cercetării percepției minorității naționale românești și a vorbitorilor de limba română din Ucraina asupra războiului ruso-ucrainean, în special în perioada de după lansarea de către Moscova a invaziei la scară largă (24 februarie 2022). Studiul descrie modul în care a fost influențată percepția asupra războiului de către nemulțumirea din ultimii ani față de politicile Ucrainei în domeniul minorităților naționale în contextul efortului de consolidare a statutului limbii ucrainene. Un alt factor important ține de crimele sovietice comise asupra minorității naționale românești, vina pentru care este transferată parțial asupra imaginii Rusiei de astăzi. Datele colectate în urma cercetărilor de teren (interviu focus grup, sondaj, analiza presei de limba română) demonstrează sprijinul general al minorității naționale românești pentru Ucraina și condamnarea acțiunilor militare ale Rusiei. În plin război ruso-ucrainean, grupul minoritar studiat demonstrează loialitate politică față de Kiev datorită identității civice (de cetățean al Ucrainei) fără să fie abandonată identitatea etnică. În același timp, susținerea Ucrainei în contextul războiului este văzută ca o obligație din viitor a autorităților să schimbe legislația privind minoritățile naționale. Percepția războiului și așteptările legate de încheierea acestuia sunt văzute prin „ochelari etnici” apăruți ca o consecință a suprapunerilor identitare.",
  "metadata": {
    "original_file": "BucPress_0543.html"
  }
}