{
  "title": "Centralele nucleare din Ucraina au redus producția de energie electrică din cauza atacurilor Rusiei - BUCPRESS",
  "content": "Centralele nucleare din Ucraina, printre care Hmelnițki, Rivne și Pivdennoukrainsk, și-au redus puterea de producție pentru a doua oară în mai puțin de două săptămâni, ca măsură preventivă pe fondul intensificării operațiunilor militare pe teritoriul țării, a declarat Rafael Grossi, directorul general al Agenției Internaționale pentru Energie Atomică (AIEA).\n\nPotrivit comunicatului, puterea de operare a fost redusă la toate cele nouă reactoare active din cadrul acestor centrale. De asemenea, un reactor de la centrala Rivne a fost deconectat complet de la rețea.\n\nAceste măsuri au fost luate pentru a preveni eventuale incidente grave în contextul escaladării atacurilor rusești asupra infrastructurii critice din Ucraina.",
  "metadata": {
    "original_file": "BucPress_0799.html"
  }
}