{
  "title": "Zelenski despre oprirea războiului: ”Trump este mai puternic decât Putin” - BUCPRESS",
  "content": "Președintele Ucrainei, Volodimir Zelenski, a subliniat importanța Statelor Unite în oprirea războiului din Ucraina. Într-un interviu acordat postului Fox News, Zelenski a declarat că noul președinte al SUA, Donald Trump, ar putea forța dictatorul rus Vladimir Putin să accepte pacea, subliniind că singura cale pentru a opri războiul este diplomația, informează GAZETA.UA.\n\nÎntrebat ”dacă Putin este persoana care poate decide oprirea războiului?”, Zelenski a răspuns că, deși multe depind de liderul rus, rolul Statelor Unite este și mai semnificativ.\n\n„Putin este mai slab decât SUA. Președintele Statelor Unite are putere, autoritate, arme și capacitatea de a reduce prețurile la resursele energetice. Apropo, am auzit un semnal în presă de la președintele Trump că intenționează să reducă prețurile la resursele energetice, la petrol, și acest lucru trebuie făcut”, a spus Zelenski.\n\nEl a recunoscut că va fi dificil pentru Trump să influențeze decizia lui Putin de a opri războiul, dar a afirmat că este posibil: ”Va fi dificil, dar cred că, folosind toate resursele de care dispun Statele Unite, da, el poate reuși. Pentru că Trump este mult mai puternic decât Putin. SUA sunt mai puternice. Economia lor este mai puternică. Statele Unite au o influență foarte mare”, a subliniat președintele Ucrainei.",
  "metadata": {
    "original_file": "BucPress_0901.html"
  }
}