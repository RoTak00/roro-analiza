{
  "title": "Un transcarpatian în vârstă de 72 de ani, acuzat de distribuirea simbolurilor comuniste pentru refacerea URSS și sprijinul Rusiei - BUCPRESS",
  "content": "La Ujgorod, un susținător al „refacerii URSS”, în vârstă de 72 de ani, născut în Federația Rusă, a primit un aviz de suspiciune pentru distribuirea de simboluri comuniste și propagandă a regimului totalitar comunist.\n\nAcest lucru a fost raportat de către Wanda Milo, purtătoare de cuvânt a Serviciului de Securitate al Ucrainei din regiunea Transcarpatia, citată de reporterul BucPress la Ujgorod, Elvira Chilaru. Potrivit acesteia, suspectul este șeful unui ONG. El a distribuit simboluri sovietice interzise în Ucraina pe propriile pagini de socializare. “Bărbatul a postat, de asemenea, imagini cu simboluri ale invaziei la scară largă a Rusiei în Ucraina și ale ocupării teritoriilor sale. Acest lucru a fost confirmat de un procedeu de investigare criminalistică inițiat de Serviciul de Securitate”, a declarat purtătoarea de cuvânt.\n\nOfițerii de aplicare a legii au percheziționat reședința suspectului și au confiscat echipamente cu dovezi ale activităților sale. De asemenea, au găsit un număr mare de literatură de propagandă scrisă de autori ruși, broșuri separatiste și ziare rusești.\n\nDe la lansarea invaziei la scară largă a Rusiei asupra Ucrainei, autoritățile ucrainene au intensificat activitățile de cercetare și identiticare a agenților de influență a Kremlinului pe teritoriul țării. Sunt monitorizate, în special, rețelele de interacțiune socială. Majoritatea deciziilor instanțelor se bazează pe condițiile legii marțiale.",
  "metadata": {
    "original_file": "BucPress_1916.html"
  }
}