{
  "title": "A fost arestat Ghenadi Truhanov, primarul oraşului Odesa - BUCPRESS",
  "content": "Măsura de reținere a primarului orașului Odesa, Ghenadi Truhanov, a fost emisă în legătură cu achiziționarea fabricii Kraian”.\n\nJoi, pe 4 mai, Curtea Anticorupție Superioară din Ucraina a permis arestarea primarului orașului Odesa, Ghenadi Truhanov. Această informație a fost furnizată de către Procuratura Anticorupție Specializată.\n\nEl a fost reținut pentru 60 de zile, cu posibilitatea de a plăti o cauțiune de 13 milioane de grivne.\n\nPotrivit investigațiilor, în 2016, Consiliul orășenesc Odesa a achiziționat o clădire care a aparținut anterior fabricii de stat „Kraian” pentru 185 de milioane de grivne, de la o structură privată. Aceiași structură privată a achiziționat clădirea respectivă de la stat, de la începutul acestui an, pentru suma de 11,5 milioane de grivne.\n\nDiferența de preț a încercat să fie acoperită prin intermediul unei companii fictive, dar Agenția Națională Anticorupție a reușit să blocheze conturile companiei vânzătoare. Prin urmare, Truhanov este considerat organizatorul schemei de corupție în valoare de 92 de milioane de grivne.",
  "metadata": {
    "original_file": "BucPress_0111.html"
  }
}