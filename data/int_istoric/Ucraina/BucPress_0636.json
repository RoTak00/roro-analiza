{
  "title": "Guvernul a ratificat acordul privind construirea unui pod între Ucraina și România peste râul Tisa - BUCPRESS",
  "content": "Guvernul a ratificat pe 10 decembrie acordul între Ucraina și România pentru construirea unui pod. Acest pod va traversa râul Tisa între localitățile Biserica Albă, din Transcarpatia, și Sighetu Marmației (România). Despre aceasta a anunțat șeful Administrației Militare Regionale Transcarpatia, Miroslav Bilețkii, pe canalul său de Telegram.\n\nEl a scris că podul peste Tisa, cu o lungime de 261,2 metri, va fi format din două structuri paralele pentru fiecare sens de circulație, fiecare cu două benzi.\n\nBilețkii a adăugat că, pe termen lung, între aceste localități va fi construit și un punct de trecere a frontierei.\n\nLucrările de construcție a podului au început la sfârșitul lunii septembrie 2024. Atunci, partea română a efectuat curățirea terenului și a instalat un gard de protecție, montând un pasaj temporar necesar pentru transportul materialelor și echipamentelor.\n\nAnterior, șeful AMR a menționat că finalizarea construcției podului este programată pentru ianuarie 2025. După aceasta, obiectivul va fi dat în exploatare.",
  "metadata": {
    "original_file": "BucPress_0636.html"
  }
}