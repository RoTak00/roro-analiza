{
  "title": "Două instituții din Cernăuți au încheiat un parteneriat cu Casa Corpului Didactic din Suceava - BUCPRESS",
  "content": "Casa Corpului Didactic „George Tofan” din Suceava a încheiat un parteneriat de colaborare transfrontalieră cu Centrul orășenesc de dezvoltare profesională a lucrătorilor pedagogici din Cernăuți (condus de prof. Oxana Cosovan) și Liceul „Alexandru cel Bun” Cernăuți, Ucraina, director prof. Ion Ignat, potrivit Monitorul de Suceava .\n\nPrima activitate din cadrul patriciatului, proiectul educațional „Înfrățiți prin cultură și bogăție spirituală”, s-a desfășurat la finele săptămânii trecute, la sediul instituției sucevene.\n\nProf. Traian Alin Pușcă, director Casa Corpului Didactic „George Tofan” Suceava a declarat că evenimentul a avut menirea de a încuraja diseminarea experiențelor de succes în domeniul educațional al celor două țări. Tot în cadrul evenimentului, tânărul Iulian Barbă a lansat cartea ”Registru de poezii”, apărută la Editura George Tofan, 2024, recenzată și prezentată de prof. metodist Dana Zup. Parteneriatul se desfășoară în perioada decembrie 2024 – iunie 2025.",
  "metadata": {
    "original_file": "BucPress_0582.html"
  }
}