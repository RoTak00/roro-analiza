{
  "title": "11 bărbați care încercau să ajungă în România și Ungaria, reținuți într-o singură zi în regiunea Transcarpatia - BUCPRESS",
  "content": "11 bărbați care puteau fi mobilizați în armată și încercau să ajungă ilegal în România și Ungaria au fost reținuți de polițiștii de frontieră în Transcarpatia. “Trei transcarpațieni au fost opriți de polițiștii de frontieră din departamentele Lujanka și Vylok în apropierea graniței cu Ungaria. Restul bărbaților “verificau” vigilența patrulelor de la frontiera ucraineano-română”, se arată în comunicat.\n\nMilitarii de la departamentul “Dilove” au reținut patru bărbați, dintre care doi au venit în Transcarpatia din regiunea Dnipro, iar alți doi au venit din regiunile Cernăuți și Vinița. “Doi locuitori din Kiev și un locuitor din Vinița au fost opriți în apropierea frontierei de către grănicerii departamentului Teaciv. Iar un rezident din Ivano-Frankivsk a fost reținut de departamentul Yablunivka”, se arată în postarea Serviciului de Frontieră.\n\nÎn total, pe parcursul săptămânii trecute, grănicerii din cadrul detașamentului Mucacevo au reținut 23 de bărbați apți de recrutare în timp ce încercau să treacă frontiera. Pe numele celor reținuți au fost întocmite procese verbale de contravenție pentru tentativă de trecere ilegală a frontierei de stat a Ucrainei, iar dosarele au fost trimise în instanță.",
  "metadata": {
    "original_file": "BucPress_1956.html"
  }
}