{
  "title": "Centrul umanitar spaniol din Cernăuți – în proces de reabiliatre - BUCPRESS",
  "content": "Sediul organizației umanitare spaniole Remar S.O.S. din Cernăuți este în proces de reabilitare, după ce corturile amplasate în Piața Catedralei au fost distruse într-un incendiu. Pagubele sunt estimate la peste 100.000 de euro, a declarat voluntară și reprezentanta organizației, Veronika Proțkova, informează agenția ASS.\n\nDin cauza costurilor ridicate, corturile nu vor fi restaurate complet la starea lor inițială, a precizat aceasta. ”Pe timpul iernii, ne concentrăm pe reparații și rămânem în aceeași locație. Ce va urma după această perioadă, încă nu știm. Sediul nostru este mereu echipat cu electricitate și căldură, chiar și în cazul penelor de curent. Persoanele fără adăpost sau cele aflate în dificultate pot veni oricând la noi pentru ajutor”, a declarat Veronika Proțkova.\n\nContinuă lucrările de renovare, se apropie de finalizare. Voluntara a adăugat că lucrările sunt efectuate la solicitarea autorităților locale, care au sprijinit demersul.\n\nPotrivit serviciului de presă al Primăriei orașului Cernăuți, organizația umanitară spaniolă nu a stabilit încă o nouă locație pentru amplasarea sediului.\n\nPrimarul Roman Kliciuk a menționat anterior că fundația analizează mai multe opțiuni pentru relocare, atât în interiorul orașului, cât și în zonele limitrofe. Spațiile propuse au fost deja inspectate, dar o decizie finală nu a fost luată.",
  "metadata": {
    "original_file": "BucPress_0275.html"
  }
}