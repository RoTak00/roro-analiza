{
  "title": "Regiunea Transcarpatia: Au fost reținuți șase bărbați care intenționau să treacă ilegal frontiera - BUCPRESS",
  "content": "În Transcarpatia au fost reținuți 6 bărbați, care intenționau să treacă ilegal frontiera cu România, informează Direcția Regională de Vest a Serviciului Frontierei de Stat din Ucraina.\n\nGrănicerii din departamentul Dilove au reținut un tată și un fiu din regiunea Poltava. Bărbații aveau asupra lor echipamente de scufundare și foarfece de tăiat sârmă.\n\n“Printre bunurile locuitorilor din Poltava, polițiștii de frontieră au găsit și haine de schimb. Aceștea au decis să își facă propriul traseu. La început, bărbații intenționau să ocolească punctele de control ale grănicerilor din munți, iar apoi, după ce au tăiat gardul cu ajutorul cleștilor de sârmă, urmau să traverseze înot râul Tisa, granița româno-ucraineană în costume de neopren. Destinația lor finală urma să fie America”, se arată în comunicat.\n\nDe asemenea, grănicerii din departamentul Dilove au reținut și un locuitor din regiunea Zaporijjia.\n\n“Un alt rezident din regiunea Herson a fost reținut de către grănicerii din departamentul Teaciv. Alți doi rezidenți din Jitomir și Prikarpattia au fost depistați de către polițiștii de frontieră “Solotvino”, se specifică pe site-ul Direcției Regională de Vest a Serviciului Frontierei de Stat.\n\nPersoanele reținute au fost duse la unitățile de frontieră pentru clarificarea tuturor circumstanțelor și întocmirea de rapoarte administrative pentru tentativă de trecere ilegală a frontierei de stat a Ucrainei.",
  "metadata": {
    "original_file": "BucPress_1850.html"
  }
}