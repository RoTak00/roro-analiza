{
  "title": "Transcarpatia: Tot mai multe femei doresc să se alăture Forțelor de Apărare - BUCPRESS",
  "content": "Tot mai multe femei din Transcarpatia doresc să se alăture Forțelor de Apărar. Conform situației din 3 ianuarie 2025, 23% dintre doritorii de a se alătura Forțelor Armate ale Ucrainei sunt femei. Această informație a fost publicată pe pagina de Facebook a Centrului de Recrutare al Armatei Ucrainei, potrivit audiovizualului public Suspilne .\n\nSe menționează că numărul femeilor care doresc să se alăture Forțelor Armate ale Ucrainei prin intermediul centrelor de recrutare este în creștere. La începutul lunii ianuarie 2025, 20% dintre toți candidații erau femei.\n\nCele mai multe femei doresc să servească în regiunile Cernăuți – 48%, Ternopil – 38% și Hmelnițki – 37%. Cele mai puține, în regiunile Volîn și Jitomir – 0%, Rivne – 13% și Zaporijia – 15%.\n\nÎn total, la centrele de recrutare ale Armatei Ucrainei s-au adresat 32.736 de persoane, dintre care 7.329 sunt deja candidați. Cele mai solicitate poziții sunt cele de șoferi, personal de stat major și operatori de drone.",
  "metadata": {
    "original_file": "BucPress_0318.html"
  }
}