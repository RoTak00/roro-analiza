{
  "title": "Un băiat de 14 ani din Transcarpatia, implicat în transportul de persoane care evitau serviciul militar, reținut de grăniceri - BUCPRESS",
  "content": "În Transcarpatia, grănicerii ucraineni din cadrul detașamentului „Vilok” al unității Mukacevo, au reținut patru persoane de vârsta recrutării care încercau să treacă ilegal frontiera de stat. Aceștia erau ghidați de un minor, potrivit uzhgorod.net.\n\nBărbații plănuiau să traverseze râul Tisa prin înot. Ei erau însoțiți de un tânăr de 14 ani, rezident al satului Vilok.\n\nPersoanele reținute sunt din regiunile Kiev, Transcarpatia, Dnipropetrovsk și Liov. Pentru această călătorie, care putea avea un final fatal în curentul rapid al râului, fiecare a plătit între 4.000 și 6.000 de dolari SUA.\n\nAdolescentul urma să primească 1.000 de dolari pentru serviciile sale.\n\nAcțiunile celor reținuți vor fi evaluate de instanță în curând.\n\nÎn prezent, ofițerii unității Mukacevo investighează cercul de persoane implicate în organizarea acestei călătorii ilegale, a raportat Serviciul de presă al unității de grăniceri Mukacevo”.",
  "metadata": {
    "original_file": "BucPress_1429.html"
  }
}