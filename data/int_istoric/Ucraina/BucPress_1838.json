{
  "title": "Regiunea Transcarpatia, reprezentată la un forum internațional de la București consacrat reconstrucției Ucrainei - BUCPRESS",
  "content": "La forumul internațional “Reconstrucția Ucrainei: București – 2023”, Myroslav Biletskyi, vice-guvernatorul regiunii Transcarpatia a vorbit despre proiectele care urmează să fie realizate în vestul Ucrainei. „Discuțiile din prima zi au fost în mare parte despre contextul geopolitic, în timp ce în cea de a doua zi am vorbit despre proiecte locale din diferite regiuni ale țării noastre la care se lucrează deja sau care urmează să fie implementate. Am avut onoarea de a prezenta comunității europene, partenerilor și potențialilor investitori proiectul de reconstrucție a Centrului Regional de Reabilitare din Ujgorod”, a spus Myroslav Biletskyi.\n\n„Ideea noastră a fost primită foarte pozitiv de către audiență. Sunt convins că întâlnirile și negocierile purtate în aceste zile vor da rezultate, iar în curând vom auzi despre o încă o țară pregătită să se alăture construcției unui centru de reabilitare modern în regiunea Transcarpatia”, a comentat Myroslav Biletskyi.",
  "metadata": {
    "original_file": "BucPress_1838.html"
  }
}