{
  "title": "Atac nocturn asupra Ucrainei. Apărarea antiaeriană a doborât 93 din cele 141 de drone inamice - BUCPRESS",
  "content": "În noaptea de 20 ianuarie, forțele ruse au atacat Ucraina cu drone lansate din direcțiile Millerovo, Oriol, Briansk, Kursk și Primorsko-Ahtarsk (Federația Rusă). Din regiunea Kursk a fost lansată o rachetă balistică „Iskander-M” asupra regiunii Sumî, comunică Forțele Aeriene ale Ucrainei.\n\nAtacul aerian a fost respins cu succes prin cooperarea aviației, trupelor de rachete antiaeriene, unităților de război electronic (REB) și grupurilor mobile de foc ale Forțelor Aeriene și ale Forțelor de Apărare ale Ucrainei.\n\nPână la ora 08:00, a fost confirmată neutralizarea a 93 de drone inamice în spațiul aerian al regiunilor Poltava, Sumî, Harkiv, Cerkasî, Cernihiv, Kiev, Hmelnițki, Vinnița, Kirovograd, Dnipropetrovsk, Mîkolaiv, Herson și Donețk. Alte 47 de drone au dispărut de pe radar fără a provoca consecințe negative, alte două s-au întors în Rusia.",
  "metadata": {
    "original_file": "BucPress_0238.html"
  }
}