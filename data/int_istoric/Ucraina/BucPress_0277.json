{
  "title": "Un bărbat din Cernăuți a fost acuzat de colaborare cu forțele ruse - BUCPRESS",
  "content": "Un cetățean din Cernăuți a fost acuzat de colaborare cu trupele ruse de ocupație. Acesta a devenit adjunct al ministrului dezvoltării digitale al autorităților de ocupație din regiunea Herson și, de asemenea, a justificat agresiunea armată a Rusiei împotriva Ucrainei. Informația a fost transmisă prin canalul de Telegram al Procuraturii Regionale din Herson, potrivit audiovizualului public Sispilne .\n\nPotrivit anchetei, în septembrie 2022, bărbatul a ocupat funcția de adjunct interimar al ministrului dezvoltării digitale și comunicațiilor de masă din regiunea Herson. De asemenea, a acordat interviuri presei ruse, justificând agresiunea armată a Federației Ruse împotriva Ucrainei și susținând atacurile asupra unităților medicale\n\nCetățeanul din Cernăuți a fost acuzat de colaborare, justificare și recunoaștere a legitimității ocupației temporare a unei părți din teritoriul Ucrainei. Acesta riscă o pedeapsă cu închisoarea de la cinci la zece ani, precum și interdicția de a ocupa anumite funcții sau de a desfășura anumite activități pe o perioadă de la zece la cincisprezece ani.",
  "metadata": {
    "original_file": "BucPress_0277.html"
  }
}