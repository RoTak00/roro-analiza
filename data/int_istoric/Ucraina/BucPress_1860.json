{
  "title": "În regiunea Transcarpatia au fost reținuți 51 de bărbați care încercau să intre ilegal în Ungaria și România - BUCPRESS",
  "content": "În weekend, în perioada 23-24 septembrie, polițiștii de frontieră din cadrul Detașamentului Mucacevo au reținut în regiunea Transcarpatia 51 de bărbați care încercau să intre ilegal în Ungaria și România.\n\nAcest lucru a fost raportat pe pagina de Facebook a Direcției Regionale de Vest a Serviciului Frontierei de Stat din Ucraina.\n\n“Infractorii au încercat să se strecoare în Ungaria de 10 ori. Patrulele de frontieră ale departamentelor Luzhanka, Vylok și Kosyno au oprit 22 de bărbați în această direcție. Alte 19 tentative de încălcare au fost împiedicate pe secțiunea ucraineano-română a frontierei”, se arată în comunicat.\n\nMilitarii din departamentele Dilove, Yablunivka și Teaciv au reținut 29 de bărbați.\n\nPotrivit Serviciului Frontierei de Stat, persoanele reținute sunt rezidenți din diferite regiuni ale Ucrainei.\n\nPe numele bărbaților au fost întocmite rapoarte administrative pentru tentativă de trecere ilegală a frontierei. Dosarele lor vor fi examinate de către instanță.",
  "metadata": {
    "original_file": "BucPress_1860.html"
  }
}