{
  "title": "Invadatorii ruși au lansat noi atacuri cu drone asupra regiunii Odesa - BUCPRESS",
  "content": "Invadatorii ruși au lansat noi atacuri cu drone asupra regiunii Odesa. În noaptea de marți spre miercuri, 23 august, forțele ruse de ocupație au lansat un atac cu drone în zona de sud a regiunii Odesa mai mult de trei ore, a informat pe canalul său de Telegram șeful adminsitrației militare regionale, Oleg Chiper.\n\n“În această noapte, teroriștii ruși au atacat în decurs de trei ore zona de sud a regiunii Odesa. Ținta inamicului a fost infrastructura civilă a regiunii”, se arată în comunicat, citat de sovoidilo.ua.\n\nForțele ucrainene de apărare antiaeriană au doborât 9 drone de tip “Shahed-136/131” în spatial aerian al regiunii. Inamicul a vizat complexele de încărcare și descărcare industriale, unde a izbucnit un incendiu pe o suprafață de 700 de metri pătrați. Până la ora 6 dimineața, incendiul a fost lichidat. Au fost deteriorate depozite de cereale.\n\n”Toate serviciile relevante sunt la fața locului. Forțele de ordine documentează infracțiunile comise de teroriști. Nu există victime în rândul populației civile”, a adăugat Chiper.\n\nVom reaminti, în noaptea de 16 august, forțele de apărare antiaeriană au doborât 13 drone de atac în spatial aerian al regiunilor Nikolaev și Odesa. Cu toate acestea, o parte din dronele “Shahed” au lovit infrastructura portuară și de cereal în sudul regiunii Odesa. Ulterior s-a aflat că ocupanții au atacat portul comercial maritim Reni.",
  "metadata": {
    "original_file": "BucPress_0095.html"
  }
}