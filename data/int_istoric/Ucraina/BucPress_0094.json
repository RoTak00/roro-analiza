{
  "title": "Atacul rusesc din sudul regiunii Odesa: s-a aflat detalii despre victima atacului - BUCPRESS",
  "content": "Rusia a atacat din nou portul Izmail, de la granița României. Potrivit primelor informaţii, un om a murit, iar infrastructura portului a fost grav afectată.\n\nAtacurile nocturne au durat trei ore și au vizat districtul Izmail, a declarat pe o rețea de socializare Oleg Kiper, șeful ARS Odesa.\n\n„Din păcate, o persoană a murit”, a spus Kiper, adăugând că este vorba despre un lucrător agricol care a fost grav rănit și a murit în spital. „În mai multe așezări au fost înregistrate distrugeri și incendii”, a adăugat el, spunând că infrastructura portuară și agricolă au fost avariate, inclusiv clădiri administrative.\n\nConform informațiilor furnizate de serviciul de presă al Forțelor de Apărare din sudul Ucrainei, în timpul nopții, în regiunea Odesa, au fost distruse 15 drone de tip “Shahed-136”. În total, inamicul a lansat 25 de drone de atac asupra Ucrainei.\n\n„Din păcate, au avut loc și lovituri precise. În câteva localități din zona Dunării au fost înregistrate distrugeri și incendii. … O persoană a decedat”, se menționează în comunicat.\n\nAutoritățile ucrainene a continuat să susţină că, după atacul de la Ismail, bucăţi de dronă ar fi căzut în România deşi autorităţile de la Bucureşti au negat acest lucru.\n\nPortul Ismail, care se învecinează cu România, membră a NATO, a devenit principala rută de export pentru produse ucrainene, după retragerea Rusiei dintr-un acord de cereale intermediat de ONU în iulie.",
  "metadata": {
    "original_file": "BucPress_0094.html"
  }
}