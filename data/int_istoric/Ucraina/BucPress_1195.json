{
  "title": "Un grănicer din Transcarpatia este suspectat de transport ilegal de bărbați peste frontieră - BUCPRESS",
  "content": "În Transcarpatia, angajații SBU (Serviciul de Securitate al Ucrainei) au reținut un grănicer sub suspiciunea de transportare a bărbaților supuși mobilizării peste frontieră.\n\nDespre aceasta a informat mass-media purtătoarea de cuvânt a SBU în regiunea Transcarpatia, Wanda Milio.\n\nPotrivit acesteia, inspectorul de la serviciul de grăniceri a fost reținut în timpul unei încercări de a transporta în țara vecină doi bărbați pentru suma de 6 mii de dolari.\n\n„Pentru mită, infractorul le indica celor care încercau să evadeze locuri „sigure” pentru fuga pe lângă frontiera de stat. Căutând persoane doritoare să evite mobilizarea, se adresa localnicilor. Călătoria era organizată de inspector în timpul turei sale. Costul acestui serviciu era evaluat de infractor la 3 mii de dolari pentru o persoană,” a menționat Wanda Milio.\n\nSancțiunea prevăzută de aceste articole este de la cinci la zece ani de închisoare, cu interdicția de a ocupa anumite funcții sau de a desfășura anumite activități pentru o perioadă de până la trei ani, precum și confiscarea bunurilor.",
  "metadata": {
    "original_file": "BucPress_1195.html"
  }
}