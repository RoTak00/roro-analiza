{
  "title": "Ziua Națională a României, sărbătorită în Maramureșul din dreapta Tisei - BUCPRESS",
  "content": "La 29 noiembrie a.c.,, consulul României la Slatina (Solotvino), Grațian-Florin Pârvu a participat la un eveniment deosebit, organizat de Asociația Tinerilor Români din Transcarpatia, împreună cu elevi și profesori din cadrul Liceului cu predare în limba română „Alexandru Ciplea” din Biserica Albă, pentru a marca Ziua Națională a României.\n\n„Cu această ocazie, elevii liceului au susținut un program cultural plin de emoție, cu cântece și poezii românești. De asemenea, ne-am bucurat să îl revedem pe poetul Gheorghe Moiș, care ne-a încântat cu poeziile sale.\n\nLe mulțumim organizatorilor și tuturor celor care au contribuit la succesul acestui eveniment, iar tinerelor talente de la Liceul „Alexandru Ciplea” foști și actuali elevi le adresăm felicitări pentru implicare și dedicare”, potrivit paginii de Facebook a consulatului.",
  "metadata": {
    "original_file": "BucPress_1116.html"
  }
}