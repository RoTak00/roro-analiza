{
  "title": "„Mândru că sunt român”: la Liceul din Hreațca, Ținutul Herța, a fost marcată Ziua națională a României - BUCPRESS",
  "content": "„Ne unește o limbă, un grai, credința ortodoxă păstrată cu sfințenie de străbuni și identitatea culturală! Învăţăm să preţuim şi să respectăm obiceiurile şi tradiţiile în care ne-au născut părinții, să iubim meleagurile natale, portul românesc şi să păstrăm cu sfințenie credința ortodoxă”, potrivit unui mesaj pe Facebook al reprezentanților Liceului din Hreațca, care au organizat evenimentul „Mândru că sunt român”, dedicat Zilei Naționale a României.\n\n„Să sădim în sufletele generațiilor viitoare aceste elemente definitorii ale identităţii neamului românesc fără de care nu am mai putea şti de unde venim şi cine suntem de fapt noi, românii! Să-i ajutăm pe copii să înţeleagă imensitatea tezaurului nostru folcloric”, potrivit postării.\n\nHreațca este un sat din comuna Herța, regiunea Cernăuți (Ucraina). Are 1.992 locuitori, preponderent români.",
  "metadata": {
    "original_file": "BucPress_0759.html"
  }
}