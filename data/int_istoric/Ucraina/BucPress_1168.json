{
  "title": "În Transcarpatia, au fost reținuți trei bărbați suspectați de transport ilegal de persoane peste granița cu România - BUCPRESS",
  "content": "În raionul Rahiv, la 9 noiembrie, au fost reținuți trei bărbați suspectați de a fi implicați în transportul ilegal de persoane peste granița cu România. Informația a fost publicată pe pagina de Facebook a Administrației Regionale de Vest a Serviciului de Grăniceri al Ucrainei.\n\nDimineața, la marginea satului Lug, oamenii legii au reținut un locuitor al regiunii Ivano-Frankivsk, „care intenționa să transporte în România un locuitor din regiunea Jîtomîr. Bărbatul a fost reținut în timp ce primea suma de 8000 de dolari SUA.” Dacă vinovăția sa va fi dovedită, acesta riscă până la 9 ani de închisoare.\n\nUlterior, la marginea orașului Rahiv, polițiștii de frontieră și polițiștii au reținut doi locuitori din Transcarpatia. „Transportatorii au asigurat deplasarea în zona de frontieră a trei locuitori din regiunea Ivano-Frankivsk, de la care intenționau să primească o recompensă de 10 mii de dolari SUA,” se precizează în comunicat.",
  "metadata": {
    "original_file": "BucPress_1168.html"
  }
}