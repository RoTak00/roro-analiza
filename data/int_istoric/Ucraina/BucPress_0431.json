{
  "title": "Regiunea Cernăuți va primi aproape 100 de milioane de grivne pentru alimentația școlarilor în 2025 - BUCPRESS",
  "content": "Comunitățile din regiunea Cernăuți vor beneficia de un total de 99 milioane 114 mii grivne pentru asigurarea alimentației elevilor din clasele primare în instituțiile de învățământ. Informația a fost făcută publică de Ruslan Zaparaniuk, șeful Administrației Regionale de Stat Cernăuți.\n\nAceasta reprezintă un pas important în procesul de reformare a sistemului de alimentație școlară, inițiat în 2020 de Olena Zelenska.\n\nReforma are ca obiectiv principal crearea unei culturi a alimentației sănătoase în rândul copiilor și familiilor acestora. Fondurile alocate vor permite achiziționarea de produse alimentare pentru cantinele școlare sau plata serviciilor de outsourcing ori catering, astfel încât elevii să beneficieze de mese gratuite corespunzătoare.",
  "metadata": {
    "original_file": "BucPress_0431.html"
  }
}