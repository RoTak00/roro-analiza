{
  "title": "În Transcarpatia au fost reținuți doi bărbați care încercau să ajungă în România traversând râul Tisa - BUCPRESS",
  "content": "În Transcarpatia, pe 9 septembrie, în jurul orei 23:00, au fost reținuți doi bărbați din regiunile Vinnița și Ivano-Frankivsk care încercau să ajungă în România traversând înot râul Tisa.\n\nDespre aceasta a informat pe 10 septembrie pagina de Facebook a Direcției Regionale de Vest a Serviciului de Frontieră al Ucrainei.\n\nConform informațiilor Serviciului de Frontieră, cei doi bărbați au fost aduși la râu de un locuitor de 60 de ani din satul Apșa de Jos, raionul Teaciv, cu transportul său.\n\nLocuitorul din Transcarpatia dorea să-i transfere pe cei doi bărbați peste granița românească. Pentru acest lucru, bărbatul dorea să primească 15 mii de dolari. În ciuda faptului că locuitorul din Apșa de Jos a încercat să fugă, el a fost de asemenea reținut de către grăniceri, au adăugat la Serviciul de Frontieră.\n\nGrănicarii au trimis o notificare către poliție privind descoperirea indiciilor unei infracțiuni prevăzute de art. 332 din Codul Penal al Ucrainei. Sancțiunea articolului prevede până la nouă ani de închisoare cu interdicția de a ocupa anumite funcții sau de a desfășura anumite activități pe o perioadă de până la trei ani și confiscarea bunurilor.\n\nÎn prezent, anchetatorii din cadrul echipei de frontieră din Mucacevo stabilesc circumstanțele cazului și persoanele implicate în organizarea trecerii ilegale a bărbaților de vârstă militară peste graniță.",
  "metadata": {
    "original_file": "BucPress_1316.html"
  }
}