{
  "title": "Alți doi militari din regiunea Cernăuți și-au pierdut viața în războiul ruso-ucrainean - BUCPRESS",
  "content": "Astăzi, 13 noiembrie, în regiunea Cernăuți, au fost oficiate slijbe de înmormântare ale militarilor Andrii Pustovalov și Andrii Hnatiuk, care și-au pierdut viața în luptele împotriva armatei ruse, se comunică pe pagina de Facebook a Consiliului Regional Cernăuți.\n\nAndrii Hnatiuk era soldat în unitatea militară A4447 și a servit ca operator în secția de recunoaștere radioelectronică. Militarul a murit pe 7 noiembrie, la vârsta de 31 de ani, conform anunțului făcut de Consiliul orășenesc Zastavna pe Facebook.\n\nSergentul Andrii Pustovalov a servit într-o unitate specială A1788. A murit în urma rănilor primite în timpul unei misiuni de luptă în regiunea Kursk, potrivit unei informații postate de Consiliul orășenesc Secureni pe pagina de Facebook. Militarul avea 30 de ani. A fost înmormântat în satul de baștină Bilousivka.\n\nVeșnică să le fie pomenirea și Glorie Eroilor! Dumnezeu să-i odihnească în pace!",
  "metadata": {
    "original_file": "BucPress_0984.html"
  }
}