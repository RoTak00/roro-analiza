{
  "title": "În Transcarpatia a fost înființat un consiliu al veteranilor de război, la un an și jumătate de lansarea invaziei la scară largă a Rusiei - BUCPRESS",
  "content": "De aproape un an și jumătate, războiul continuă în Ucraina, iar după ce și-au încheiat serviciul sau au fost răniți, militarii se confruntă cu multe provocări – de la birocrație până la sprijin psihologic. Foștii militari au decis să creeze un Consiliu al Veteranilor pentru a-și ajuta camarazii să depășească aceste obstacole, scrie site-ul primăriei Ujgorod.\n\nConsiliul Veteranilor este o organizație caritabilă, non-profit, înființată pentru a oferi consiliere gratuită personalului militar. Mulți militari se confruntă cu o serie de probleme după terminarea serviciului militar, pe care adesea nu le pot rezolva singuri. Organizația reunește specialiști din diverse domenii pentru a ajuta la rezolvarea problemelor presante într-un timp scurt.\n\nMilitarii povestesc că cele mai presante probleme sunt obținerea de bilete pentru diferite tipuri de transport pentru călătorii de afaceri urgente și reduceri la procedurile de sănătate. Consiliul Veteranilor a fost creat pentru ca fiecare militar să își poată împărtăși propria experiență și să își ajute colegii. Astfel, doar împreună putem învinge și ctitori un stat care va oferi o viață decentă fiecărui cetățean.",
  "metadata": {
    "original_file": "BucPress_1943.html"
  }
}