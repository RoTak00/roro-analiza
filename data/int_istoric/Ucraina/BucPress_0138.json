{
  "title": "Două școli medii de cultură generală din Cernăuți au trecut la cursuri în mediul online - BUCPRESS",
  "content": "Două instituții de învățământ din Cernăuți au trecut complet la învățământul la distanță din cauza numărului mare de cazuri de gripă. De asemenea, în 6școli, elevii din clasele primare vor învăța la distanță. Despre acest lucru informează serviciul de presă al Direcției orășenești de învățământ, potrivit audiovizualului public Suspilne.\n\nÎncepând cu 28 ianuarie, elevii Liceului nr.7 și ai Gimnaziului nr.5 vor învăța la distanță. La liceu sunt 27% dintre elevi bolnavi, iar la gimnaziu — 24%.\n\nConform deciziei Consiliului pedagogic, la Liceul nr.7 elevii vor învăța la distanță până pe 7 februarie. La Gimnaziul nr.5, învățământul în mediul on-line va include elevii din clasele a V-a – a IX-a, iar din 29 ianuarie vor trece la învățământ online și elevii din clasele primare. Vineri, 31 ianuarie, în gimnaziu va fi monitorizată situația bolilor și se va lua o decizie privind pașii următori.\n\nDe asemenea, elevii din clasele 1-4 învață la distanță la Liceul Koroviansk, Liceele nr. 4, 16, 18, 20 și Gimnaziul nr. 15.\n\nCreșterea numărului de cazuri de gripă este sezonieră. La Centrul Regional de Control și Prevenire al Bolilor din Cernăuți, persoanelor din grupele de risc li se recomandă să se vaccineze împotriva gripei și COVID-19 pentru prevenirea infecțiilor.\n\nDe asemenea, se recomandă evitarea contactului activ și consultarea unui specialist la primele semne ale gripei.",
  "metadata": {
    "original_file": "BucPress_0138.html"
  }
}