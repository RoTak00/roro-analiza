{
  "title": "Medicii din Transcarpatia solicită Guvernului din Ucraina să nu modifice finanțarea instituțiilor medicale - BUCPRESS",
  "content": "Deputații consiliului regional Transcarpatia s-au adresat conducătorilor țării cu privire la neadmiterea schimbării mecanismului de finanțare a instituțiilor medicale comunale.\n\nAleșii regionali se adresează Președintelui și Președintelui Radei Supreme a Ucrainei cu rugămintea de a nu admite implementarea modificărilor propuse în proiectul de lege „Despre bugetul de stat pentru anul 2025”. Dat fiind, că proiectul conține o normă care prevede transferul plăților către instituțiile comunale și de stat de ocrotire a sănătății în conturile Serviciului de Trezorerie al Statului începând cu 1 martie 2025. În opinia deputaților, acest lucru va limita autonomia instituțiilor medicale și va complica gestionarea lor financiară, ceea ce ar putea duce la deteriorarea calității și accesibilității asistenței medicale, în special în timpul războiului.\n\n„Modificările vor avea consecințe negative în domeniul ocrotirii sănătății, ducând la scăderea calității și accesibilității asistenței medicale, încetinind dezvoltarea sistemului și creând bariere suplimentare în furnizarea asistenței medicale pentru populație, în special pentru apărătorii noștri”, subliniază deputații regionali.",
  "metadata": {
    "original_file": "BucPress_1263.html"
  }
}