{
  "title": "În regiunea Cernăuți sunt 159 de persoane care au declarat venituri de peste un milion de grivne - BUCPRESS",
  "content": "În regiunea Cernăuți sunt 159 de milionari. Potrivit unei informații al Serviciului fiscal de stat la solicitarea audiovizualului public Suspilne, în regiunea Cernăuți 159 de persoane au declarat peste un milion de grivne venituri, ceea ce este mai mult cu 13 persoane față de anul ​​2024. Venitul total al acestora depășește suma de 484 de milioane de grivne.\n\nÎn special, aceștea au declarat venituri străine și profituri din investiții și au primit venituri din vânzarea de transport și proprietăți. În plus, au moștenit proprietăți. Din aceste venituri ei au plătit aproape 10 milioane de grivne impozit pe venitul persoanelor fizice și 1,4 milioane taxe militare.\n\nCâți milionari au fost în anii precedenți? Anul trecut, în regiune erau 146 de milionari, de două ori mai mulți decât erau în 2023. Suma totală a veniturilor acestora a fost de peste 440 de milioane de grivne, a raportat serviciul fiscal regional.\n\nÎn anul 2023, 66 de persoane au declarat peste un milion de grivne: 41 de locuitori din Cernăuți și 25 de locuitori ai regiunii – venitul total al acestora a depășit 310 milioane de grivne. În 2022, erau 88 de milionari, majoritatea din Cernăuți. Veniturile totale – peste 315 milioane de grivne.",
  "metadata": {
    "original_file": "BucPress_0190.html"
  }
}