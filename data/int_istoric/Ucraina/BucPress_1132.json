{
  "title": "Mircea Farcaș, de la Universitatea Tehnică Cluj-Napoca – Doctor Honoris Causa al Universității Naționale din Ujgorod - BUCPRESS",
  "content": "Studenții de la Secția Filologia Română din cadrul Universității Naționale din Ujgorod au avut prilejul să participe la conferința „Limba română şi ramificațiile ei teritoriale”, susținută de conf. univ. dr. hab. Ioan Mircea Farcaș de la Universitatea Tehnică Cluj-Napoca.\n\nÎn cadrul Conferinței Departamentul de Filologie Română a avut loc ceremonia de decernare a titlului de Doctor Honoris Causa domnului profesor Ioan Mircea Farcaș.\n\nDecernarea celei mai înalte distincții academice domnului profesor Ioan Mircea Farcaș pentru contribuția adusă la dezvoltarea Universității Naționale din Ujgorod, precum și pentru extinderea cooperării dintre instituțiile de învățământ din România și Ucraina, reprezintă, totodată, o expresie a recunoștinței pentru susținerea învățământului universitar.\n\nTitlul de Doctor Honoris Causa conferit domnului profesor este un bun prilej pentru a consolida relațiile de colaborare cu Universitatea din Ujgorod.\n\nLa eveniment, alături de comunitatea academică din Ujgorod și membri ai altor universități din Ucraina, au fost prezenți reprezentanți ai Asociației „Boema” din Baia Mare, printre care președintele Mihai Cosma și Stefan Farcaș, autorități locale și regionale și alți invitați de seamă.\n\nComunicarea a fost facilitată de Taras Dațio, profesor în cadrul Facultății de Litere, secția filologie română, de Universitatea Națională Ujgorod.",
  "metadata": {
    "original_file": "BucPress_1132.html"
  }
}