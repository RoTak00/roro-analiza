{
  "title": "Ocupanții ruși au bombardat centrul orașului Harkov, există răniți - BUCPRESS",
  "content": "În dimineața zilei de 25 noiembrie, trupele ruse de ocupație au lovit asupra raionului Kiev din Harkov. Au fost avariate infrastructuri civile și au fost raportate victime. Exploziile s-au auzit în centrul orașului, potrivit primarului orașului, Igor Terehov și șefului administrației militare regionale, Oleg Sinegubov, informează slovoidilo.ua.\n\nTerehov a raportat inițial 10 răniți ca urmare a atacului: ”Lovitura a vizat o zonă din centrul orașului, proiectilul a căzut într-o curte din apropierea mai mutor blocuri cu multe etaje. Mai multe mașini au luat foc. La fața locului lucrează voluntarii și toate serviciile de urgență”. Sinegubov a completat: ”Pe una dintre străzile centrale, în urma loviturii, a izbucnit un incendiu. Au fost avariate infrastructuri civile și mașini. Există răniți, iar echipele de ambulanță intervin la fața locului”. Ulterior, el a anunțat că numărul răniților a crescut la 15 persoane.\n\nVom reaminti, în data de 19 noiembrie au fost răniți 12 civili ca urmare a loviturii asupra raionului Kiev din Harkov.",
  "metadata": {
    "original_file": "BucPress_0868.html"
  }
}