{
  "title": "Pe front a murit un etnic român din raionul Ismail, sudul Basarabiei istorice - BUCPRESS",
  "content": "Pe frontul din Ucraina, a murit un militar ucrainean de etnie română din fostul raion Ismail, regiunea Odesa. Este vorba despre marinarul Ion S. Prihodțev, în vârstă de 26 de ani, originar din localitatea Hagi-Curda/Camâşovca, care ține administrativ de comuna Sofian-Trubaiovca, conform informațiilor furnizate de primăria locală la data de 12 ianuarie a.c.\n\nInițial, Ion Prihodțev a fost declarat dispărut, însă expertiza ADN ulterioară a confirmat că militarul a murit pe 9 iunie 2023, în timpul îndeplinirii unei misiuni de luptă în zona localității Storojove din regiunea Donețk.\n\n„După luni lungi de căutări, familia militarului Ivan Prihodțev a primit o veste șocantă – expertiza ADN a confirmat decesul său…”, se menționează în comunicatul primăriei.\n\nSoldatul va fi înmormântat în satul de baștină.",
  "metadata": {
    "original_file": "BucPress_0080.html"
  }
}