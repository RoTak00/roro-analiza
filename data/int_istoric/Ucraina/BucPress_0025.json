{
  "title": "Satul Erdek-Burnu din regiunea Odesa l-a petrecut pe ultimul drum pe militarul Dumitru Savastru, căzut în războiul ruso-ucrainean - BUCPRESS",
  "content": "Duminică, 1 septembrie, locuitorii satului Erdek-Burnu (fostă comună I. Gh. Duca, actualmente Utkonosivka, raionul Ismail, regiunea Odesa) și-au luat rămas-bun de la militarul Dumitru Savastru, care a căzut pe câmpul de luptă din Estul Ucrainei, fiind dat dispărut timp de doi ani.\n\nNăscut în 1983, Dumitru Savastru a fost unul dintre cei mai buni absolvenți ai școlii din satul natal, promoția anului 2000. După ce a absolvit studiile superioare la Odesa, unde s-a stabilit ulterior și a dezvoltat o afacere proprie. Deși s-a mutat în Odesa, Dumitru nu și-a uitat niciodată rădăcinile, rămânând un sprijin constant pentru părinți și fratele său mai mic, pe care îi vizita des.\n\nÎn calitate de comandant al unui batalion de asalt aeropurtat, locotenentul Dumitru Savastru a servit cu onoare și a căzut în luptă în timpul războiului ruso-ucrainean. A fost înmormântat cu onoruri militare pe Aleea Eroilor din cimitirul satului natal, fiind al doilea militar din Erdek-Burnu care și-a pierdut viața în acest război.",
  "metadata": {
    "original_file": "BucPress_0025.html"
  }
}