{
  "title": "În Transcarpatia afost depistată agitatoarea online, care incita la ură interconfesională - BUCPRESS",
  "content": "Agitatoarea online, care incita la ură interconfesională, a fost depistată în Transcarpatia. Este vorba despre o locuitoare a raionului Rahău, care, folosindu-se de propriul cont pe rețelele sociale, distribuia apeluri ce încălcau egalitatea cetățenilor în funcție de apartenența națională, regională sau convingerile lor. Despre acest lcuru informează Serviciul de Securitate al Ucrainei din regiunea Transcarpatia.\n\nÎn postările sale, agitatoarea utiliza narațiuni ale propagandei ruse. În special, aceasta insulta enoriașii uneia dintre confesiunile religioase.\n\nDe asemenea, făptașa justifica acțiunile ilegale ale unui preot dintr-unul dintre lăcașurile de cult ale Episcopiei Hust a Bisericii Ortodoxe Ucrainene (Patriarhia Moscovei), pe care anterior SBU l-a depistat că promova regimul comunist.\n\nPrin acțiunile sale, femeia contribuia la agravarea situației interne în regiune, incitând la ură și ostilitate religioasă. Acest fapt a fost confirmat și de expertiza lingvistică efectuată în cadrul dosarului.",
  "metadata": {
    "original_file": "BucPress_0199.html"
  }
}