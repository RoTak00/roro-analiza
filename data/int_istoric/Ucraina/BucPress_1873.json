{
  "title": "Traficant de droguri recidivist, prins în flagrant de oamenii legii din Transcarpatia - BUCPRESS",
  "content": "Un traficant de droguri recidivist a fost prins în flagrant delict în orașul transcarpatic Irșava. Ofițerii de poliție împreună cu anchetatorii Departamentului de Poliție al raionului Hust au stopat activitatea infracțională a traficantului de droguri din localitate.\n\nAncheta a stabilit că infractorul în vârstă de 39 de ani, condamnat anterior, vindea metamfetamină în rândul populației locale. Acest lucru este confirmat de achizițiile de control efectuate în acest caz. În timpul uneia dintre întâlnirile cu clientul, pe care infractorul le aranjase în apropierea unei clădiri nefinalizate , acesta a fost reținut de poliție. Acesta tocmai reușise să livreze “marfa” și primise bani în schimb.\n\nAnchetatorii au confiscat toate probele materiale de la fața locului. Suspectul de trafic de droguri a fost plasat într-un centru de detenție temporară. Poliția a deschis o procedură penală în legătură cu incidentul. Agenții stabilesc sursa de aprovizionare cu droguri a persoanei reținute. Ancheta este în curs de desfășurare.",
  "metadata": {
    "original_file": "BucPress_1873.html"
  }
}