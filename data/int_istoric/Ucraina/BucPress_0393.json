{
  "title": "Analist politic – ”Formula simplă”: războiul din Ucraina se va încheia într-o singură condiție / OPINIE - BUCPRESS",
  "content": "Războiul din Ucraina se va încheia cu o singură condiție / Există o formulă simplă pentru încheierea războiului din Ucraina, iar pentru aceasta nu este nevoie de Donald Trump, a declarat analistul politic și publicistul Vitalii Portnikov, citat de OBOZ.UA.\n\nRăzboiul din Ucraina se va încheia cu o singură condiție, a menționat Portnikov: „Acest război se va încheia atunci când resursele uneia dintre părți, fie a ambelor, fie a uneia dintre ele – Rusia sau Ucraina – va fi epuizată. Pentru noi, este esențial ca această resursă să fie epuizată în Rusia. Pentru că, dacă resursa se epuizează în Ucraina, statalitatea ucraineană va înceta să mai existe, iar prezența națională ucraineană pe aceste pământuri va dispărea. Aceasta este o formulă simplă, și pentru aceasta este nevoie de Donald Trump”, a declarat analistul politic Portnikov.\n\nEl a remarcat că, în prezent nu există premise care ar putea aduce schimbări semnificative în războiul din Ucraina. Portnikov a subliniat că nu ar trebui să existe mari așteptări legate de faptul că Donald Trump, ales ca președinte al SUA, ar putea influența asupra încheierii războiului.\n\nAnalistul a explicat că președintele SUA este o instituție, nu o persoană. ”Această instituție este condusă de o persoană concretă, dar acesta este limitat de posibilitățile pentru a reacționa la provocări. Ele nu depind de faptul dacă republicanii sau democrații controlează Casa Albă și Congresul sau cine se află în Biroul Oval”.\n\n”Dacă sancțiunile SUA împotriva Rusiei funcționează astfel încât vor distruge economia rusă și îl vor constrânge pe Putin să se gândească la încheierea războiului – ele funcționează în perioada administrației Biden și în perioada administrației lui Trump. Dacă sanțiunile nu funcționează, atunci ele nu funcționează nici în perioada președinției Biden, nici a președinției lui Trump. Dacă Rusia poate continua războiul și să își adapteze economia la nevoile industriei de apărare pentru a-și spori capacitățile militare, ea va putea face acest lucru și în continuare, indiferent cine este președinte”, a explicat Portnikov.\n\nPotrivit analistului, președintele SUA dispune, totuși, de instrumente care ar putea forța Rusia să-și schimbe poziția în privința continuării războiului ruso-ucrainean. Însă aceste instrumente nu sunt fantastice, nu pot fi reduse la ideea că Donald Trump ar putea suna direct lui Putin sau lui Volodimir Zelenski pentru a rezolva situația.\n\nDeciziile lui Trump ar putea influența rezultatul războiului în favoarea Ucrainei sau a Rusiei. „De exemplu, președintele Trump ar putea declara că nu intenționează să ajute Ucraina și că oprește asistența militară și financiară pentru a evita un conflict cu Rusia. Faptul că teritoriul Ucrainei ar putea deveni parte a Rusiei nu îl interesează, deoarece are alte provocări legate de securitate. Acesta este un instrument care permite încheierea războiului prin simpla desființare a statalității ucrainene.\n\nO altă variantă – Trump decide să furnizeze Ucrainei arme avansate, cum ar fi rachete Tomahawk, mai multe avioane F-16, să permită piloților americani să opereze aceste avioane și să accepte crearea de baze americane pe teritoriul Ucrainei, inclusiv cu arme nucleare, ceea ce ar putea descuraja Rusia. În acest fel, l-ar putea constrânge pe Putin, dacă acesta s-ar teme într-adevăr, de a lua în considerare negocieri pentru înghețarea conflictului, cel puțin pe linia frontului între trupele ruse și cele ucrainene”, a conchis Portnikov, citat de OBOZ.UA.",
  "metadata": {
    "original_file": "BucPress_0393.html"
  }
}