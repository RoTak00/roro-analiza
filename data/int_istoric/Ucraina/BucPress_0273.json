{
  "title": "Zelenski: Echipa noastră lucrează deja ”asupra conținutului și formatului” întâlnirii cu Trump - BUCPRESS",
  "content": "Echipa președintelui Volodimir Zelenski a început pregătirile pentru organizarea întâlnirilor cu viitorul președinte al SUA, Donald Trump, și cu administrația acestuia. Declarația a fost făcută de Zelenski în cadrul unei conferințe de presă comune cu premierul Poloniei, Donald Tusk.\n\n”SUA – principalul susţinător militar, financiar şi umanitar al Ucrainei în faţa invaziei ruseşti” Zelenski a evidențiat importanța sprijinului acordat de Statele Unite, subliniind că acestea sunt cel mai mare donator pentru Ucraina în efortul său de a face față agresiunii ruse. Kievul speră ca Trump să continue politica de sprijin pentru consolidarea capacităților Ucrainei.\n\n„Echipele noastre lucrează deja asupra conținutului și formatului viitoarei întâlniri. După inaugurare, vom discuta subiecte-cheie. Cel mai important pentru noi – să încheiem acest război, printr-o pace justă,” a declarat Zelenski. Președintele Ucrainei a evitat să precizeze când ar putea avea loc întâlnirea cu Donald Trump. ”Întâlnirile vor avea loc, iar acestea sunt în pregătire. Nu suntem încă pregătiți să comunicăm datele,” a declrat Zelenski.\n\nSursa citată reamintește, Donald Trump a declarat că nu l-a invitat pe Zelenski la ceremonia de inaugurare din 20 ianuarie, dar a menționat că ”ar fi încântat dacă liderul ucrainean ar dori să participe”. Anterior, Trump a afirmat că ”înțelege sentimentele” Rusiei față de aspirațiile Ucrainei de aderare la NATO. Zelenski a reacționat la aceste declarații, subliniind importanța continuării sprijinului internațional pentru Ucraina.",
  "metadata": {
    "original_file": "BucPress_0273.html"
  }
}