{
  "title": "“Tânărul Andrei Doicioglu din Izmail câștigă aurul mondial în karate la doar 9 ani” - BUCPRESS",
  "content": "Tânărul Andrei Doicioglu, un etnic român de numai 9 ani din localitatea Erdec-Burnu/Utkonosivka, regiunea Odesa, a adus o mare bucurie comunității din care face parte, obținând medalia de aur la Campionatul Mondial de Karate Goju Ryu din Stettin, Polonia.\n\nRealizarea lui Andrei a fost parte a unui succes mai mare pentru echipa SK „Svarojîci” din Izmail. Această echipă a cucerit nu mai puțin de 12 medalii, inclusiv cea câștigată de Andrei – 7 medalii de aur, 3 de argint și 2 de bronz.\n\nÎn total, la competiție au participat 420 de sportivi din 18 țări. Însă cei care au cucerit nu doar cea mai mare, ci o majoritate covârșitoare a medaliilor au fost cetățenii ucraineni. Tinerii au adus acasă nu mai puțin de 35 de medalii de aur, 29 de argint și 12 de bronz, totalizând impresionanta cifră de 76 de medalii. În contrast, celelalte 17 echipe participante au obținut doar 93 de medalii.",
  "metadata": {
    "original_file": "BucPress_0057.html"
  }
}