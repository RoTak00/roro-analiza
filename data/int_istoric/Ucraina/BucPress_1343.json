{
  "title": "În râul Tisa a fost descoperit corpul unui cetățean ucrainean - BUCPRESS",
  "content": "În râul Tisa, la granița cu Ungaria, pe 26 august a fost descoperit corpul unui cetățean ucrainean de 23 de ani. Despre acest lucru s-a anunțat pe 29 august pe pagina de Facebook a Administrației Regionale de Vest a Serviciului Frontierei de Stat din Ucraina.\n\nPotrivit informațiilor furnizate de Serviciul respectiv, despre descoperirea cadavrului bărbatului, fără semne de viață, în timpul patrulării malului râului Tisa, poliția ungară a informat grănicerii ucraineni pe 28 august.\n\n„În timpul examinării medico-legale efectuate la fața locului, a fost găsit un pașaport ucrainean. De la începutul lunii august, acesta este deja al treilea caz de deces în timpul încercării de a traversa râul Tisa. Pe cei doi înecați anterior i-au descoperit la secțiunea de graniță ucraineano-română”, se menționează în comunicat.\n\nDe asemenea, în Serviciul de Frontieră s-a adăugat că de la începutul invaziei rusești pe scară largă în Ucraina, acesta este deja cel de-al patruzeci și unulea caz de descoperire a persoanelor înecate care au încercat să traverseze ilegal frontiera Tisei în zona de responsabilitate a detașamentului de grăniceri din Mucacevo.",
  "metadata": {
    "original_file": "BucPress_1343.html"
  }
}