{
  "title": "Nicoleta Bojescu a reprezentat comuna Suceveni la concursul „Steluța bucovineană” - BUCPRESS",
  "content": "Recent a avut loc etapa finală a tradiționalului concurs „Steluța bucovineană”, ce s-a desfășurat la Palatul Tineretului din centrul regional Cernăuți.\n\nPrintre numeroșii participanți la acest tradițional concurs al tinerelor talente din Bucovina, în anul curent, s-a numărat și eleva liceului din Cupca, Nicoleta Bojescu. Nicoleta a reprezentat la acest concurs comuna Suceveni din regiune.\n\nPrezentându-se bine la toate cele trei etape ale concursului dat: vocal, declamație și horeografie, Nicoleta a devenit una dintre diplomantele lui.\n\nEleva liceului nostru a îmbinat perfect în cele trei nominații amintite limba și tradițiile ucrainene și românești.\n\nPentru buna ei pregătire, costumația corespunzătoare, prezența scenică, ținem să aducem mulțumiri mamei ei, doamnei Olimpia Bojescu, profesoară de limba maternă la liceul din Cupca. La fel mulțumiri aducem dirigintei de clasă, domnișoarei Ariana Tovarnițchi, profesoară de limba engleză.\n\nDe asemenea administrației liceului din Cupca, pentru susținere și înțelegere, în special tânărului director adjunct pentru lucrul educativ Constantin Palicârja, care alături de secretara liceului Alina Bicer i-au însoțit la concursul dat. Nu vom uita nici de grupul de dansatoare, care la nominația „Horeografie” au interpretat un fragment al vechiului și frumosului dans românesc „Bătrâneasca”. Pe Nicoleta au susținut-o toți colegii ei de clasă, elevii clasei a 10-ea de la liceul din Cupca.\n\nVom mai adăuga că este o elevă fruntașă la învățătură, vicepreședinta comitetului școlăresc, membră a cenaclului literar „Lămâița” ce actvează de mulți ani în liceul nostru.\n\nÎi mulțumim Nicoletei Bojescu pentru buna pregătire și participare la acest concurs prestigios, îi dorim succese la învățătură, în activitatea obștească și în cariera artistică.",
  "metadata": {
    "original_file": "BucPress_0933.html"
  }
}