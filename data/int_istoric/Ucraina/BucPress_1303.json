{
  "title": "La Mucacevo a avut loc prima cursă pe o plantație de ceai din Ucraina - BUCPRESS",
  "content": "Duminică, 15 septembrie, la Mucacevo s-a desfășurat prima cursă caritabilă din Ucraina pe o plantație de ceai, denumită „Tea Run”.\n\nAceasta a fost anunțată pe pagina de Facebook a Consiliului Local al orașului Mucacevo.\n\nPotrivit informațiilor furnizate de instituție, aceasta a fost a patra și ultima cursă în cadrul inițiativei „Liga Iederii”. Prima cursă, „Sakura Run”, a avut loc pe 14 aprilie la Ujgorod, „Lavanda Run” s-a desfășurat pe 20 iunie pe „Muntele de Lavandă” din Perecin, iar „Wine Run” pe 24 august la Beregovo.\n\n„Adulți și copii din diverse colțuri ale Transcarpatiei și din regiunile învecinate au parcurs o distanță de 3,3 km în împrejurimile Mucacevo până la singura plantație de ceai din Ucraina. Fondurile strânse la cursele „Ligii Iederii” sunt donate pentru nevoile Forțelor militare”, se menționează în comunicat.",
  "metadata": {
    "original_file": "BucPress_1303.html"
  }
}