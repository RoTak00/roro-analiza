{
  "title": "Transcarpatianul Valentin Frecika a deschis în Franța o fabrică de producere a hârtiei din frunze căzute - BUCPRESS",
  "content": "Inventatorul transcarpatian Valentin Frecika a inaugurat la Paris o fabrică de producere a hârtiei din frunze căzute.\n\nAcesta a anunțat evenimentul pe pagina sa de Facebook, menționând că deschiderea oficială a avut loc pe 16 noiembrie.\n\nPotrivit lui Valentin Frecika, fabrica va produce materiale fibroase din frunze, utilizate pentru fabricarea hârtiei și a ambalajelor.\n\n„Astăzi am deschis o nouă pagină în istorie: prima fabrică de celuloză din lume și-a început oficial activitatea la Paris! De acum, Parisul este cunoscut nu doar pentru brandurile sale de lux, ci și pentru compania care transformă frunzele orașului într-o resursă valoroasă”, a scris el.\n\nÎn 2022, Valentin Frecika a primit 2,5 milioane de euro din partea UE pentru construirea fabricii de hârtie din frunze căzute. Iar în iulie 2024, a obținut locul al doilea la Premiul European pentru Tinerii Inventatori.\n\nValentin Frecika este dezvoltator tehnologic și cofondator al companiei „Releaf PAPER & BAGS”. S-a născut în satul Sălcița din comuna Hust.\n\nÎn iunie 2018, a câștigat medalia de aur la Olimpiada Internațională a Geniilor din SUA, competiție la care au participat 1300 de elevi din diverse țări. Una dintre temele concursului a fost „Soluționarea problemelor ecologice”, iar Valentin a inventat o metodă de a produce hârtie din frunze uscate căzute.\n\nÎn 2020, în regiunea Jîtomîr, s-a fabricat fibră din frunze căzute pentru o nouă serie de 1,5 tone de hârtie industrială. Valentin Frecika este dezvoltatorul acestei tehnologii. El a declarat că ideea i-a venit în clasa a XI-a, în timp ce lucra la un proiect de cercetare pentru un concurs organizat de Mica Academie de Științe. Ulterior, a obținut un brevet pentru invenția sa, care a atras interesul Combinatului de Carton din Jîtomîr.",
  "metadata": {
    "original_file": "BucPress_1151.html"
  }
}