{
  "title": "Regiunea Cernăuți: Pentru trecerea ilegală a frontierei un bărbat din Kiev a plătit 10 mii de dolari - BUCPRESS",
  "content": "Pentru trecerea ilegală a frontierei un bărbat din Kiev a plătit 10 mii de dolari / În regiunea Cernăuți a fost reținut un bărbat sub suspiciunea că ar fi organizat trecerea ilegală a frontierei cu Republica Moldova, contra sumei de 10.000 de dolari, informează audiovizualul public Suspilne.\n\nConform informațiilor furnizate de Procuratura Regională prin intermediul platformei Telegram, incidentul s-a petrecut la granița regiunii Cernăuți. Un locuitor în vârstă de 50 de ani din regiunea Hmelnițki este acuzat că a facilitat trecerea ilegală a frontierei pentru un bărbat de 34 de ani din Kiev.\n\nSe presupune că suspectul l-a transportat personal pe acesta până la locul convenit din regiune, de unde urma să treacă frontiera. Cei doi au fost reținuți într-o localitate în apropiere de frontieră.\n\nBărbatului din Hmelnițki i s-a adus la cunoștință acuzația de organizare a trecerii ilegale de persoane peste granița de stat. Pentru această infracțiune, el riscă o pedeapsă cu închisoarea cuprinsă între șapte și nouă ani. Totodată, autoritățile au dispus arestarea sa preventivă, cu posibilitatea eliberării pe cauțiune în valoare de peste 750.000 de grivne.",
  "metadata": {
    "original_file": "BucPress_0367.html"
  }
}