{
  "title": "În Transcarpatia, două femei și un bărbat au fost reținuți sub suspiciunea de a organiza trecerea ilegală a recruților peste frontieră - BUCPRESS",
  "content": "Două femei și un bărbat de 67 de ani au fost reținuți de poliție în raionul Teaciv. Bărbatul, originar din Transcarpatia, este suspectat de organizarea trecerii ilegale a recruților peste frontieră.\n\nInformația a fost publicată pe pagina Direcției Regionale de Vest a Serviciului de Grăniceri al Ucrainei.\n\nPotrivit Serviciului de Grăniceri, bărbatul de 67 de ani, locuitor al satului Apșa de Mijloc, este suspectat că ar fi organizat trecerea ilegală a bărbaților peste graniță. Conform anchetei, acesta a implicat în activitatea sa două femei.\n\n„Mai întâi a fost reținut organizatorul, care, cu propriul automobil, transporta doi locuitori ai regiunii Ivano-Frankivsk spre zona de frontieră. Transcarpatianul le-a promis bărbaților că îi va ajuta să treacă în România. Pentru serviciile sale, a cerut câte 10.000 de dolari americani de la fiecare client. De asemenea, au fost reținute și cele două complice, care urmau să-i ajute pe locuitorii din Ivano-Frankivsk să părăsească teritoriul Ucrainei”, se menționează în comunicat.\n\nBărbatul de 67 de ani a fost informat despre acuzațiile care îi sunt aduse, în baza art. 332, alin. 3 din Codul Penal al Ucrainei. Acesta riscă între 7 și 9 ani de închisoare, cu confiscarea bunurilor.",
  "metadata": {
    "original_file": "BucPress_1135.html"
  }
}