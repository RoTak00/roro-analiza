{
  "title": "Tot mai mulți șoferi din Transcarpatia, amendați pentru convorbiri telefonice la volan - BUCPRESS",
  "content": "Aproape o jumătate de mie de șoferi au fost amendați de Poliția de Patrulare din Transcarpatia pentru utilizarea telefonului mobil la volan de la începutul anului 2024.\n\nPotrivit informațiilor de pe pagina Poliției de Patrulare din Transcarpatia, de la începutul anului 2024, polițiștii de patrulare au constatat 455 de șoferi care foloseau telefonul în timpul conducerii vehiculului. Conform art. 122 alin. (2) din Codul Ucrainean al Contravențiilor Administrative, contravenienții au fost amendați cu 510 grivne.\n\nUneori, chiar și o secundă de distragere a atenției către telefonul mobil în timpul conducerii poate duce la crearea unei situații de urgență sau la un accident rutier.\n\nPoliția de Patrulare subliniază că, în timpul deplasării unui vehicul, șoferului îi este interzis să utilizeze mijloacele de comunicație, ținându-le în mână. În caz de necesitate, se pot folosi dispozitive speciale (hands-free), care permit convorbiri telefonice fără a ține telefonul în mână.",
  "metadata": {
    "original_file": "BucPress_0453.html"
  }
}