{
  "title": "„O decizie destul de bună” – Macron, despre permisiunea SUA oferită Ucrainei să folosească rachete cu rază lungă de acţiune - BUCPRESS",
  "content": "Preşedintele francez Emmanuel Macron a apreciat drept “destul de bună” decizia Statelor Unite de a autoriza Ucraina să folosească rachete cu rază lungă de acţiune în Rusia.\n\n“Este o decizie care este destul de bună, înţeleg că a fost declanşată şi de o schimbare profundă în acest conflict care nu trebuie subestimată, care este angajamentul trupelor nord-coreene alături de Rusia pe teritoriul european”, a afirmat el în prezenţa jurnaliştilo, potrivit Agerpres .\n\n“Singura putere care escaladează acest conflict astăzi este Rusia, prin implicarea Coreei de Nord de partea ei, care este, după cum se ştie, o putere foarte agresivă care deţine un program nuclear cu rachete cu rază foarte lungă de acţiune. Deci, este cu adevărat o ruptură în acest război care a dus la această alegere a americanilor”, a insistat preşedintele francez.\n\nPotrivit declaraţiei comune a summit-ului G20, publicată luni seara, membrii grupului celor mai mari economii de pe planetă, din care face parte şi Rusia, s-au declarat în favoarea “oricărei iniţiative constructive” care vizează “o pace justă şi durabilă” în Ucraina, fără a condamna invazia rusă.",
  "metadata": {
    "original_file": "BucPress_0938.html"
  }
}