{
  "title": "Grănicerii au împușcat mortal un tânăr în regiunea Odesa - BUCPRESS",
  "content": "La 30 km de graniță, în regiunea Odesa, un grănicer a împușcat mortal un tânăr.\n\nIncidentul a avut loc în seara de 14 iulie 2024, în satul Dementovka, la 30 de kilometri de granița cu Transnistria, conform informațiilor furnizate de canalele de Telegram din Odesa.\n\nPotrivit acestora, grănicerii au urmărit cu mașina un bărbat de 29 de ani din Odesa, care se deplasa în direcția graniței, având alături trei pasageri. După oprirea vehiculului, unul dintre pasageri a încercat să fugă, dar a fost împușcat mortal de un grănicer.\n\nCanalele de Telegram informează că Biroul de Stat pentru Investigații examinează circumstanțele incidentului.",
  "metadata": {
    "original_file": "BucPress_0041.html"
  }
}