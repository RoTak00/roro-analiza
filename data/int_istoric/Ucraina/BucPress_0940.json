{
  "title": "S-au blocat în gardul de sârmă ghimpată: în regiunea Cernăuți au fost reținuți bărbați care încercau să intre ilegal în România - BUCPRESS",
  "content": "S-au blocat în gardul de sârmă ghimpată. La frontiera de stat din regiunea Cernăuți au fost reținuți doi bărbați care intenționau să intre ilegal în România. Aceștia au încercat să fugă de grănicerii ucraineni, însă s-au încurcat în sârmă ghimpată. Despre acest incident a relatat pentru audiovizualul public Suspilne , Igor Zarudnev, asistentul comandantului detașamentului de grăniceri Cernăuți.\n\nPotrivit lui Zarudniev, seara târziu, patrula de grăniceri secția „Porubne” a observat două persoane care se deplasau în direcția graniței cu România. Bărbații nu au răspuns la somația grănicerilor de a se opri și au încercat să fugă. Unul dintre bărbați s-a încurcat în gardul de sârmă ghimpată, iar celălalt și-a rupt geaca. Ambii au fost reținuți la câțiva metri de frontieră.\n\nPotrivit grănicerilor, cei doi bărbați sunt locuitori ai regiunilor Odesa și Vinnița, născuți în anii 2001 și 2002. Au fost întocmite procese-verbale administrative.",
  "metadata": {
    "original_file": "BucPress_0940.html"
  }
}