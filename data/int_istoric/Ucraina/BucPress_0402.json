{
  "title": "5 mii de dolari pentru traversarea Tisei: un locuitor din Transcarpatia este suspectat de transport ilegal al bărbaților peste graniță - BUCPRESS",
  "content": "În apropierea graniței cu Ungaria, în Transcarpatia, grănicerii au reținut un bărbat de 52 de ani, suspectat de transport ilegal a doi bărbați în vârstă de recrutare peste hotare.\n\nDespre acest caz a informat pagina oficială a Direcției Regionale de Vest a Serviciului Frontierei de Stat al Ucrainei pe Facebook. Potrivit informațiilor agenției, bărbatul de 52 de ani din Transcarpatia este suspectat că a organizat trecerea ilegală a doi bărbați în vârstă de recrutare peste graniță, prin râul Tisa.\n\n„Pentru traversare, transcarpatianul intenționa să primească câte 5500 de dolari de la fiecare client. Bărbatul a fost reținut în timp ce primea o parte din recompensa financiară, în valoare de 1000 de dolari”, se arată în comunicat.\n\nFaptele acestuia au fost încadrate conform art. 332 din Codul Penal al Ucrainei. Acesta riscă până la 7 ani de închisoare. De asemenea, grănicerii au întocmit procese-verbale administrative pentru toți cei trei bărbați, acuzându-i de tentativa de trecere ilegală a frontierei.",
  "metadata": {
    "original_file": "BucPress_0402.html"
  }
}