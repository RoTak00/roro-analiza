{
  "title": "Cooperare transfrontalieră: 6 din 12 proiecte culturale Interreg VI-A NEXT vor fi implementate în Transcarpatia” - BUCPRESS",
  "content": "6 dintre cele 12 proiecte selectate pe direcția „Cultură” în cadrul programului de cooperare transfrontalieră Interreg VI-A NEXT „Ungaria – Slovacia – România – Ucraina” 2021-2027 vor fi implementate în Transcarpatia.\n\nPotrivit lui Vasyl Ivancho, adjunctul șefului Administrației Militare Regionale Transcarpatia, inițiativele selectate din regiunea noastră vor beneficia în total de o finanțare de grant din partea Uniunii Europene în valoare de aproximativ 700 de mii de euro. Cu ajutorul acestor fonduri, se planifică, în special, restaurarea unor castele, crearea de muzee virtuale, digitalizarea datelor culturale și dezvoltarea turismului cultural. Toate acestea vor fi realizate de skansenul din Transcarpatia, Universitatea Națională Ujgorod, Consiliul Local din Srednia, Muzeul de Istorie din Mucacevo, ONG-uri locale și alte organizații.\n\n„Acest lucru va oferi regiunii noastre oportunități suplimentare pentru sprijinirea inițiativelor culturale, păstrarea tradițiilor și dezvoltarea potențialului creativ. La fel de important – vom reuși să consolidăm legăturile culturale dintre comunitățile noastre cu cele din țările vecine”, a subliniat Vasyl Ivancho.",
  "metadata": {
    "original_file": "BucPress_1269.html"
  }
}