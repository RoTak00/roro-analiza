{
  "title": "În loc de haine călduroase, au luat cu ei clești: în munții din Transcarpatia, grănicerii au reținut trei bărbați - BUCPRESS",
  "content": "Trei bărbați, care se îndreptau prin munți spre granița cu România, au fost reținuți în Transcarpatia miercuri seara, 23 octombrie.\n\nDespre aceasta s-a informat pe pagina de Facebook a Administrației Regionale de Vest a Serviciului de Grăniceri de Stat al Ucrainei.\n\nConform informațiilor S.G.S.U., cei reținuți s-au dovedit a fi doi locuitori din regiunea Zaporijjia și un locuitor din regiunea Nicolaev. Bărbații au fost descoperiți la 50 de metri de granița ucraineano-română.\n\n„Bărbații și-au creat singuri un traseu prin sectorul montan al graniței, în afara punctelor de trecere. Nu aveau niciun echipament necesar pentru a sta în munți și nici haine călduroase, însă au luat cu ei clești pentru a putea depăși gardul de sârmă ghimpată”, se menționează în comunicat.\n\nÎn privința celor reținuți, grănicerii au întocmit procese verbale pentru contravenții administrative conform art. 204-1 din Codul Ucrainean de Infracțiuni Administrative.",
  "metadata": {
    "original_file": "BucPress_1201.html"
  }
}