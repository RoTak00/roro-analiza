{
  "title": "Rușii au atacat din nou cu drone portul Izmail de la Dunăre (VIDEO) - BUCPRESS",
  "content": "Portul ucrainean Izmail de la Dunăre a fost atacat din nou cu drone iraniene Shaded, în noaptea de marți spre miercuri.\n\nAtacul vine în contextul în care mai multe nave civile de marfă, operate de turci, au “spart” duminică şi luni blocada rusă de la Marea Neagră. Oficialii ucraineni le-a cerut locuitorilor din întreaga regiune Odesa să rămână în adăposturi și să nu filmeze sau să posteze imagini cu funcționarea sistemului de apărare aeriană.\n\nDrone rusești au atacat miercuri dimineața instalații portuare și de depozitare a cerealelor din sudul regiunii de coastă ucrainene Odesa, incendiind unele dintre ele, a scris guvernatorul regional Oleh Kiper pe aplicația Telegram. Acesta a adăugat că nu fost raportate victime.\n\n“Mai multe drone Shahed se deplasează peste apele Mării Negre, spre sudul Oblastului Odesa, orașul Izmail”, au avertizat Forțele Aeriene ale Forțelor Armate ale Ucrainei pe Telegram, la miezul nopții. Din primele informații, dronele ar fi fost lansate din orașul Primorsko-Akhtarsk din Krasnodar Krai.\n\nPresa a relatat că dronele au sosit dinspre Marea Neagră și apoi s-au deplasat spre vest, de-a lungul fluviului Dunărea, spre Ismail, un port-cheie din care grânele ucrainene sunt transportate cu barje spre portul românesc Constanța de la Marea Neagră pentru a fi trimise mai departe.\n\nDe asemenea, pentru prima dată de la expirarea acordului privind cerealele, mai multe nave de marfă străine au sosit duminică în portul Ismail prin Marea Neagră.\n\nRusia a intensificat atacurile asupra infrastructurii agricole și portuare ucrainene după ce a refuzat să prelungească acordul privind cerealele din Marea Neagră, care permitea exporturile de cereale ucrainene.\n\nUn alt atac rusesc de la sfârșitul lunii iulie a vizat terminalul portuar Izmail, distrugând un depozit de cereale.",
  "metadata": {
    "original_file": "BucPress_0100.html"
  }
}