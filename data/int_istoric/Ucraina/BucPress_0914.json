{
  "title": "La Cernăuți, pomul de Crăciun va fi instalat în Piața Soborna - BUCPRESS",
  "content": "Detaliile privind perioada în care bradul va fi amenajat vor fi stabilite în urma unei ședințe a comitetului organizatoric pentru sărbătorile de iarnă, a declarat Serghei Kizima, șeful Departamentului de Comunicații al Primăriei.\n\nLocația exactă a bradului va fi stabilită de o comisie, deoarece locul unde acesta a fost amplasat în 2021 este ocupat acum de structuri ale organizației caritabile „Remar SOS”. Împodobirea va fi realizată de angajații întreprinderii municipale „Miskșvitlo”, fără a folosi fonduri suplimentare din bugetul local.\n\nDe la începutul invaziei pe scară largă, în Piața Soborna nu a fost instalat un brad de Crăciun. Totuși, în anii precedenți, orașul a decorat brazi mai mici în parcuri, iar în Piața Filarmonicii a fost amenajată o zonă foto festivă.\n\nÎn 2021, Primăria a achiziționat un brad artificial pentru Piața Soborna la prețul de aproximativ 800.000 de grivne.",
  "metadata": {
    "original_file": "BucPress_0914.html"
  }
}