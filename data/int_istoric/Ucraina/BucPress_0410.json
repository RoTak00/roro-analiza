{
  "title": "Zelenski refuză negocieri „în trei” cu Trump și Putin - BUCPRESS",
  "content": "Președintele Ucrainei, Volodimir Zelenski, a declarat că nu este dispus să poarte negocieri simultan cu Donald Trump și Vladimir Putin. Această afirmație a fost făcută în cadrul unui interviu pentru podcasterul Lex Fridman, care l-a întrebat dacă ar accepta o întâlnire în ianuarie cu Trump și Putin pentru a semna un acord de pace fără aderarea Ucrainei la NATO, dar cu garanții de securitate.\n\nZelenski a subliniat că prioritatea sa este să discute inițial doar cu Trump și să implice ulterior liderii europeni în negocieri.\n\n„Mai întâi ne înțelegem cu Trump despre cum putem opri războiul și să-l oprim pe Putin. Este important să ne așezăm la masa negocierilor cu el… Pentru noi este esențial ca și Europa să aibă un cuvânt de spus”, a declarat Zelenski, subliniind că „Europa va susține poziția Ucrainei”.\n\n„Sunt convins că Trump, împreună cu Europa, poate oferi garanții solide de securitate pentru Ucraina. Abia apoi poate urma o discuție cu rușii. Doar așa, nu direct în trei”, a adăugat liderul de la Kiev.\n\nZelenski a avertizat că, dacă Trump ar accepta o încetare a focului fără garanții de securitate ferme pentru Ucraina, acest lucru ar reprezenta „un avantaj pentru Putin”. „Pentru Putin, scopul este să mă certe cu Trump”, a explicat Zelenski.",
  "metadata": {
    "original_file": "BucPress_0410.html"
  }
}