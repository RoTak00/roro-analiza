{
  "title": "Eveniment cultural deosebit la Școala de Arte din localitatea Apșa de Jos, regiunea Transcarpatia - BUCPRESS",
  "content": "De Ziua Internațională a Muzicii corpul diplomatic al României de la Solotvino/Slatina a participat alături de numeroși elevi, părinți și cadre didactice, la un eveniment cultural deosebit, organizat de către Școala de Arte din localitatea Apșa de Jos, în colaborare cu Asociația “Apșița”.\n\nAstfel, elevii Școlii de Arte au susținut un bogat spectacol de muzică românească și ucraineană, fiind foarte apreciați pentru talentul lor.\n\nTotodată, ne exprimăm satisfacția pentru faptul că, prin intermediul unui proiect finanțat de Guvernul României- Departamentul pentru Românii de Pretutindeni, Școala de Arte din Apșa de Jos a fost dotată cu un sistem performant de sonorizare și alte echipamente necesare, care vor contribui la performanța elevilor și profesorilor coordonatori. Felicitări, elevilor și profesorilor coordonatori ai Școlii de Arte din Apșa de Jos și Asociației ”Apșița” , scrie consulul Florin-Grațian Pârvu pe pagina sa de Fecebook.",
  "metadata": {
    "original_file": "BucPress_1254.html"
  }
}