{
  "title": "Un voluntar cu dizabilități din Transcarpatia strânge bani pentru Forțele Armate ale Ucrainei - BUCPRESS",
  "content": "În Ujgorod, voluntarul Hrîhorii Ianchenko, în vârstă de 76 de ani, care folosește un scaun cu rotile, strânge bani pentru a sprijini Forțele Armate ale Ucrainei. Potrivit audiovizualului public Suspilne Ujgorod, bărbatul a vizitat mai mult de zece orașe din Ucraina în ultimele cinci luni. A început să facă voluntariat în urmă cu 10 ani, în această perioada el a reușit să adune aproximativ 8 milioane de grivne pentru armata ucraineană.\n\n“Calea mea spre voluntariat a început în 2014. Pe 29 martie, am mers să ne vizităm militarii la graniță. Acolo am înțeles ce înseamnă activitatea de voluntariat: ce să facem, în ce modaliatte și pentru ce”, afirmă Hrîhorii Iancenko.\n\nIdeea de a strânge bani pentru apărătorii Ucrainei a fost sugerată de soția Tamara. “Ea pur și simplu m-a inspirat să o fac – trebuie să facem ceva… Ea a spus că poți să te plimbi cu mașina prin oraș fără niciun scop, poți pune o găleată, scrie “Ajutor pentru forțele armate”, să te plimbi cu mașina și să aduni bani. Împreună cu alți voluntary am fost în estul țeăii. Înțelegeți că nu aș fi putut să transform acest lucru în realitate de unul singur. Adică, aș fi putut strânge banii, aș fi putut cumpăra totul, dar ar fi fost foarte greu să le duc”, adaugă voluntarul.\n\nVoluntarul adună bani pentru Forțele Armate din Ujgorod, apoi va pleca la Mukacevo și Cernăuți.\n\n“Am un singur vis: să călătoresc în toată Ucraina și să compensez ceea ce nu am reușit să obțin în viața mea. Este vorba despre munții Carpați, Transcarpatia. Visul meu este să vizitez, dar nu în felul în care o fac acum, ci doar să călătoresc, să mă relaxez, să văd”, adaugă voluntarul, vorbind despre visul său după Victorie.",
  "metadata": {
    "original_file": "BucPress_1629.html"
  }
}