{
  "title": "USAID a suspendat finanțarea tuturor proiectelor din Ucraina - BUCPRESS",
  "content": "Acest lucru s-a întâmplat în urma dispoziției Departamentului de Stat al SUA privind suspendarea programelor de ajutor pentru alte țări timp de 90 de zile, în vederea efectuării unui audit.\n\nAgenția Statelor Unite pentru Dezvoltare Internațională (USAID) în Ucraina a primit ordinul de a suspenda toate proiectele și cheltuielile aferente acestora.\n\nDespre acest fapt a informat Suspilne unul dintre angajații biroului USAID din Kiev.\n\nTotodată, potrivit acestuia, angajații nu au, deocamdată, indicații detaliate despre modul în care va fi implementată directiva sau dacă vor exista excepții.\n\nServiciul de presă al USAID a răspuns pentru Suspilne că a redirecționat solicitarea către Departamentul de Stat al SUA.\n\nÎn general, organizațiile ucrainene primesc notificări privind necesitatea de a suspenda activitățile finanțate prin fonduri USAID sau prin organizații dependente de finanțarea americană.\n\nDe exemplu, Ivona Kostyna, cofondatoarea Veteran Hub, a anunțat pe 26 ianuarie, pe Facebook, că organizația este nevoită să închidă Linia de sprijin pentru veterani și Hub-ul din Vinița. Ea a făcut apel către mediul de afaceri să sprijine proiectul.\n\nReamintim că USAID în Ucraina sprijină reconstrucția școlilor, furnizarea de servicii medicale și reparația sistemului energetic critic.",
  "metadata": {
    "original_file": "BucPress_0165.html"
  }
}