{
  "title": "Un bărbat din Dnipro, în vârstă de 40 de ani, a rătăcit două zile prin munții înzăpeziți pentru a părăsit Ucraina, dar nu a reușit - BUCPRESS",
  "content": "În data de 26 noiembrie, la ora 4 dimineața, grănicerii din cadrul Detașamentului Mucacevo, împreună cu salvatorii, au găsit un locuitor din Dnipro, în vârstă de 40 de ani, care rătăcise în munții înzăpeziți timp de aproape două zile în căutarea frontierei.\n\nGrănicerii au aflat de la colegii lor români că pe muntele Pop Ivan Maramureș se află o persoană care cere ajutor. Ei au fost cei care au primit un mesaj cu date geografice privind locația bărbatului, care indicau că acesta se afla pe teritoriul Ucrainei.\n\n“Un bărbat fără echipament adecvat, îmbrăcat în blugi și adidași, a fost găsit la 3 kilometri de graniță. Acesta a refuzat să explice scopul aflării sale în munți, deși ulterior și-a mărturisit intenția de a intra ilegal în România. Pentru că spera că salvatorii români îl vor căuta și îl vor duce direct în România, i-a sunat. Bărbatul nu a fost încântat să se întâlnească cu ofițerii de poliție ucraineni, exprimându-și doar indignarea că a trebuit să aștepte mult timp ajutorul lor”, se arată în comunicat.\n\nBărbatul a fost dus la spital. Starea sa este în prezent satisfăcătoare. Polițiștii de frontieră identifică o serie de persoane susceptibile de a fi implicate în organizarea trecerii ilegale a frontierei de către ucrainean.",
  "metadata": {
    "original_file": "BucPress_1797.html"
  }
}