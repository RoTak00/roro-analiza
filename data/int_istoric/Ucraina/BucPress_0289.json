{
  "title": "Ucraina: Tarifele comunale au crescut cu 18,9% în 2024 - BUCPRESS",
  "content": "Motivul principal al creșterii prețurilor a fost majorarea costurilor la energia electrică. Noile tarife pentru serviciile comunale din Ucraina pentru anul 2025 afectează nu doar energia electrică, ci și alte servicii locative și comunale, ceea ce va schimba semnificativ cheltuielile ucrainenilor.\n\nÎn decembrie 2024, prețurile medii pentru utilități s-au modificat comparativ cu tarifele din decembrie 2023. Este vorba despre costurile pentru locuințe, apă, gaz și alte tipuri de combustibil. Tarifele au crescut cu 18,9%, comunică Serviciul de Statistică de Stat al Ucrainei.\n\nÎn special, conform datelor instituției, în Ucraina au crescut tarifele: \n\n pentru energia electrică – cu 63,6% \n\n pentru serviciile de administrare a clădirilor cu mai multe apartamente – cu 11,2% \n\n pentru salubritate – cu 8,9% \n\n pentru întreținerea și reparația locuințelor – cu 3,9%\n\nÎn același timp, tarifele pentru gazul natural, apa caldă și încălzire nu au suferit modificări. De asemenea, prețurile pentru alimentarea cu apă și canalizare au rămas stabile.\n\nAmintim că Guvernul Ucrainei a aprobat lista cetățenilor care, începând cu 2025, vor beneficia de reduceri la plata serviciilor locative și comunale.",
  "metadata": {
    "original_file": "BucPress_0289.html"
  }
}