{
  "title": "#În apropiere de frontieră au fost găsiți doi bărbați din regiunea Kiev, rătăciți în Carpați - BUCPRESS",
  "content": "Grănicerii de la secția ”Falkiv” au fost informați de Serviciul pentru situații de urgență despre „turiști” care s-au rătăcit în munți. Doi bărbați au sunat la „linia fierbinte” și au raportat că s-au rătăcit în zona de frontieră. Despre acest lucru a informat Serviciul Grăniceresc de Stat al Ucrainei, citat de kyivschina24/7.\n\nUna dintre echipele de grăniceri a dat de urmele celor rătăciți. Cei doi „călători”, epuizați și înghețați, au fost găsiți la câțiva kilometri de localitatea Dolișnîi Șepit din raionul Vijnița, regiunea Cernăuți. S-a constatat că tinerii, în vârstă de 22 de ani, din regiunea Kiev, încercau să treacă ilegal în România. De asemenea, cei reținuți au declarat că, la sfatul unui prieten, au ajuns la graniță sub pretextul de a fi turiști. Infractorii au fost transportați la unitatea de frontieră, pe numele celor doi bărbați au fost întocmite procese-verbale administrative pentru tentativa de trecere ilegală a frontierei.\n\nGrănicerii fac din nou apel la cetățeni să nu încalce legislația, deoarece călătoriile ilegale sunt extrem de periculoase. Sursa citată reamintește, de la începutul invaziei pe scară largă, peste 40 de persoane au murit în tentativa de a traversa ilegal frontiera în vestul Ucrainei.",
  "metadata": {
    "original_file": "BucPress_1003.html"
  }
}