{
  "title": "Mediul academic din Ucraina lucrează asupra unui cadru de integrare europeană a educației și științei ucrainene - BUCPRESS",
  "content": "Peste 40 de prorectori din Ucraina elaborează la Ujgorod un cadru teoretic pentru o integrarea europeană a educației și științei. Evenimentul face parte din Conferința științifică și practică internațională a prorectorilor pentru cercetare din instituțiile de învățământ superior ucrainene, la care participă 42 de prorectori, inclusiv cei din universitățile din regiunile ocupate temporar Donețk și Crimeea.\n\nOamenii de știință și cadrele didactice au fost salutați de reprezentanții autorităților din Transcarpatia.\n\n“Transcarpatia, care are graniță cu patru țări UE, a fost guvernată de diferite țări europene, care, fără îndoială, și-au lăsat aici amprenta științifică, educațională, creativă și culturală. Prin urmare, după cum puteți vedea, există toate condițiile pentru o muncă fructuoasă în problema integrării europene a științei și educației ucrainene. Sunt convins că astăzi veți desfășura o muncă eficientă cu privire la temele pe care Ucraina le-a primit în domeniile educației și științei după ce i s-a acordat statutul de candidat la UE la 23 iunie 2022. De asemenea, cred că astăzi și în viitor veți putea adăuga la cele mai bune practici, la noile abordări și metode în domeniul educației și științei acele elemente care ne lipsesc din practicile diferitelor țări din UE”, a declarat șeful consiliului regional Roman Sarai în adresarea sa către oamenii de știință.",
  "metadata": {
    "original_file": "BucPress_1831.html"
  }
}