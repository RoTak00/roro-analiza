{
  "title": "UDJG: Workshop despre siguranța și calitatea alimentelor la Colegiul Iulia Hasdeu din Cahul",
  "content": "La data de 29 noiembrie 2024, Facultatea Transfrontalieră Universitatea Dunărea de Jos, Galați, a organizat, în parteneriat cu Colegiul Iulia Hasdeu din Cahul, workshopul „Educație pentru Siguranța și Calitatea Alimentelor”.\n\nEvenimentul a reunit 23 de participanți, inclusiv elevi, masteranzi de la programele CESA și IMA, doctoranzi și cadre didactice. Activitățile au inclus promovarea programelor Facultății Transfrontaliere și specializărilor Colegiului, precum și simularea unui laborator de analiză a alimentelor, contribuind astfel la consolidarea cunoștințelor în domeniul siguranței alimentare.",
  "metadata": {
    "original_file": "ZiuaDeAzi_0182.html"
  }
}