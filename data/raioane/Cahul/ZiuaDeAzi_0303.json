{
  "title": "La Cahul va fi construit un depozit de deșeuri, aprobat de Guvern cu un grant de 4,34 milioane de euro",
  "content": "Guvernul Republicii Moldova a aprobat proiectul de lege pentru construcția unui depozit de deșeuri la Cahul, conform Ministerului Mediului.\n\nRatificarea Acordului de grant între Republica Moldova și Banca Europeană pentru Reconstrucție și Dezvoltare (BERD) este în valoare de 4,34 milioane de euro, pentru finanțarea proiectului „Deşeuri solide în Republica Moldova”.\n\nGrantul va susține dezvoltarea infrastructurii de management al deșeurilor solide, iar la Cahul va fi construit un depozit de deșeuri, alături de o stație de sortare și una de compostare.\n\nÎn plus, vor fi amenajate stații de transfer în orașele Cania, Taraclia și Comrat, iar echipamente moderne pentru tratarea și eliminarea deșeurilor vor fi procurate pentru facilități din întreaga regiune. Aceste investiții vor contribui semnificativ la îmbunătățirea gestionării deșeurilor în zona Cahul.",
  "metadata": {
    "original_file": "ZiuaDeAzi_0303.html"
  }
}