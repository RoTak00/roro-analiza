{
  "title": "Performanță în sport: Sportivii și antrenorii din Cahul, premiați pentru realizările din 2024",
  "content": "Primarul municipiului Cahul a acordat premii financiare, în valoare cuprinsă între 3.000 și 100.000 de lei, celor mai valoroși 48 de sportivi și 13 antrenori din localitate pentru performanțele obținute în anul 2024.\n\nAcești sportivi, printre care se numără campioni naționali, europeni și mondiali, au fost recunoscuți ca fiind printre cei mai promițători la nivel național și internațional.\n\n„Îmi doresc în primul rînd ca acești tineri sa fie sănătoși și să rămână în Cahul, să crească frumos și să continue cu credință în Dumnezeu să facă lucruri frumoase pentru comunitatea noastră și pentru Țară. Felicitări dragi sportivi, părinți și antrenori pentru munca și dedicarea voastră! Succese și binecuvîntări în continuare! Ne mândrim cu voi!”, a declarat Nicolae Dandiș într-un mesaj pe rețelele de socializare\n\nCahul se remarcă la nivel național ca o autoritate locală care sprijină substanțial performanța în sport, educație și tineret.",
  "metadata": {
    "original_file": "ZiuaDeAzi_0109.html"
  }
}