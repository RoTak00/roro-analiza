{
  "title": "Modificări importante în circulația rutieră din municipiul Cahul, începând cu 1 februarie 2025",
  "content": "Primăria municipiului Cahul informează locuitorii și vizitatorii orașului că, începând cu 1 februarie 2025, se vor implementa modificări semnificative în circulația rutieră pe strada 31 August 1989, în scopul îmbunătățirii fluidizării traficului și asigurării unui mediu mai sigur pentru pietoni și șoferi.\n\nAstfel, str.31 August 1989 va avea doar un sens de circulație, de la str. Mihai Eminescu, spre str. F.Seliviorstov până la bd.Victoriei.\n\nPe tronsonul de la str. F. Seliviorstov până la pr. Republicii, accesul va fi permis doar pentru transportul auto cu posibilitatea de parcare temporară pe o singură parte a străzii, iar ieșirea se va face tot pe strada F. Seliviorstov, spre bulevardul Victoriei.\n\nAutoritățile locale îndeamnă cetățenii să respecte noile reglementări de circulație, pentru a asigura securitatea tuturor participanților în trafic.",
  "metadata": {
    "original_file": "ZiuaDeAzi_0001.html"
  }
}