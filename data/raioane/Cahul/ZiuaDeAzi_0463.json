{
  "title": "Accident grav în raionul Cahul, un microbuz de rută derapat: 7 persoane spitalizate",
  "content": "În dimineața zilei de 5 octombrie 2024, la ora 06:15, Inspectoratul de Poliție Cahul a fost alertat cu privire la un accident rutier petrecut în satul Larga Nouă, raionul Cahul.\n\nUn microbuz de model Mercedes „Sprinter”, transportând 17 pasageri, a derapat de pe traseu din cauza vizibilității reduse provocate de o ceață densă și s-a răsturnat într-o rigolă. Incidentul s-a produs pe traseul R-34, la km 109+300 m.\n\nȘapte pasageri au fost transportați la Spitalul Raional Cahul în stare gravă și medie gravă cu diverse traumatisme. Șoferul microbuzului a fost testat pentru consumul de alcool, rezultatul fiind negativ.",
  "metadata": {
    "original_file": "ZiuaDeAzi_0463.html"
  }
}