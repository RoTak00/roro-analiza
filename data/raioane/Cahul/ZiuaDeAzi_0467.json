{
  "title": "La Cahul a avut loc deschiderea școlii de educație online și limbă engleză pentru persoanele de vârsta a 3-a | VIDEO",
  "content": "La Cahul a avut loc deschiderea școlii de educație online și limbă engleză pentru persoanele de vârsta a 3-a.\n\nLa eveniment au participat seniori cu vârste de peste 60 de ani din Cahul, care au ales să se implice activ în procesul de învățare și socializare, demonstrând că educația nu are vârstă.\n\nUV3 este un proiect unic în Republica Moldova, creat la inițiativa Ministerului Muncii și Protecției Sociale, în parteneriat cu Fondul Națiunilor Unite pentru Populație (UNFPA), Ministerul Educației și Cercetării, Universitatea de Stat din Moldova și Fundația Moldcell, cu sprijinul financiar al Agenției Cehe pentru Dezvoltare. Proiectul își propune să susțină educația pe tot parcursul vieții și să promoveze dezvoltarea activă a seniorilor, oferindu-le oportunități de a-și extinde cunoștințele, de a explora noi domenii și de a contribui activ la viața comunității.",
  "metadata": {
    "original_file": "ZiuaDeAzi_0467.html"
  }
}