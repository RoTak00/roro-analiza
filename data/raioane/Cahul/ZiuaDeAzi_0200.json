{
  "title": "Tentativă eșuată de contrabandă cu țigări la postul vamal Cahul",
  "content": "Un bărbat de 64 de ani a fost deconspirat de vameși în timp ce încerca să transporte ilicit 129 de pachete de țigări ascunse în autoturismul său. Incidentul a avut loc la pista de ieșire din țară a postului vamal Cahul.\n\nBărbatul a declarat că nu transportă bunuri care necesită a fi declarate. Cu toate acestea, în urma unui control amănunțit, echipa vamală a descoperit pachetele de țigări ascunse în diferite spații ale vehiculului și asupra șoferului.\n\nȚigaretele au fost confiscate, iar persoana urmează să fie sancționată contravențional pentru tentativa de transport ilegal.",
  "metadata": {
    "original_file": "ZiuaDeAzi_0200.html"
  }
}