{
  "title": "La Cahul a fost celebrată Sărbătoarea Sportului și a Spiritului de Echipă în cinstea a 500 de Zile fără Accidente de Muncă",
  "content": "La Cahul a fost celebrată Sărbătoarea Sportului și a Spiritului de Echipă în cinstea a 500 de Zile fără Accidente de Muncă la DRÄXLMAIER Group Moldova.\n\nCompetiția a inclus cinci probe sportive (proba de alergare, proba de sărit cu coarda, proba de genuflexiuni, cursa în saci, proba de condus mingea printre obstacole), care urmau să fie executate în flux prin transmiterea ștafetei. Pentru a parcurge probele, participanții au fost grupați în echipe a câte 5 membri. Conform conceptului concursului, fiecare membru de echipă a susținut doar una dintre cele 5 probe.\n\nÎn total, 27 de echipe – 12 feminine și 15 masculine – au intrat în competiție, creând o atmosferă vibrantă de competiție și divertisment. La finalul concursului, primele 3 echipe feminine și masculine din Cahul au fost recompensate cu premii valoroase, precum boxe audio JBL, brățări fitness și cântare smart.",
  "metadata": {
    "original_file": "ZiuaDeAzi_0371.html"
  }
}