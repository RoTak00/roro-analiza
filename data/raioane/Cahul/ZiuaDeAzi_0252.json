{
  "title": "La Cahul va avea loc proiecția filmului autohton ,,Alive in MO...''. Vezi detalii",
  "content": "Cu prilejul Hramului municipiului Cahul, pe data de 22 noiembrie, locuitorii din muncipiul Cahul sunt așteptați la proiecția filmului autohton ,,Alive in MO...''.\n\nFilmul va fi difuzat la Palatul de Cultură ,,Nicolae Botgros'' din Cahul, începând cu ora 17:00.\n\nPotrivit producătorilor, filmul ,,Alive in MO…'', care a câștigat Premiul Publicului în cadrul Festivalului Filmului European (FFE) de la București, este despre cât de departe poate merge un om pentru a-și urma visurile și a face ce este corect. Protagoniști ai filmului sunt Cătălin Lungu și Boris Bechet.\n\nCostul biletului de intrare este de 50 lei. Organizatorii promit și o tombolă cu premii din partea partenerilor evenimentului.\n\nPentru procurarea biletelor puteți apela la numărul de telefon: 060779700 (Tatiana).\n\nMenționăm că seara de cinema are loc în cadrul proiectului Fondul pentru Tineri Cahul, implementat de AO Perspectiva cu suportul financiar al Fundației Est-Europene/East Europe Foundation-Moldova, din resursele acordate de Suedia în parteneriat cu Primăria municipiului Cahul.\n\nTrailerul filmului autohton ,,Alive in MO...'' poate fi vizionat mai jos.",
  "metadata": {
    "original_file": "ZiuaDeAzi_0252.html"
  }
}