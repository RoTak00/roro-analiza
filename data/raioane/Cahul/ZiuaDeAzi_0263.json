{
  "title": "Tentativă de transport ilicit de țigarete stopată la vama Cahul",
  "content": "Funcționarii postului vamal Cahul au descoperit o tentativă de transport ilicit de țigări pe sensul de ieșire din țară. Incidentul a avut loc în urma controlului de specialitate efectuat asupra unui autocar cu destinația Marea Britanie.\n\nÎn urma unei verificări fizice detaliate a bagajelor pasagerilor, echipa vamală a depistat 100 de pachete de țigări ascunse într-o valiză aparținând unui conațional de 28 de ani. Acesta intenționa să transporte țigaretele ilegal, încercând să le ascundă printre lucrurile personale.\n\nȚigaretele au fost ridicate pentru confiscare, iar persoana în cauză riscă sancțiuni contravenționale, fiind învinuită de tentativă de transport ilicit.",
  "metadata": {
    "original_file": "ZiuaDeAzi_0263.html"
  }
}