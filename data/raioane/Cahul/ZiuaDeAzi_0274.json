{
  "title": "Preparate injectabile cu Acid Hialuronic, depistate la vama Giurgiulești – Tentativă de introducere ilicită în țară",
  "content": "Astăzi, 12 noiembrie 2024, funcționarii postului vamal Giurgiulești-1 au descoperit preparate injectabile tăinuite în bagajele unui conațional de 35 de ani, aflat la volanul unui „Ford Fusion” ce se deplasa din Turcia spre Republica Moldova.\n\nÎn cadrul controlului de rutină, printre bunurile personale ale bărbatului, au fost găsite fiole cu acid hialuronic, nedeclarate autorităților vamale. Aceste produse injectabile, ascunse în mijlocul bunurilor de uz personal, erau destinate introducerii ilegale în țară.\n\nPreparatele au fost ridicate și sunt pasibile de confiscare, iar persoana implicată este pasibilă de sancțiuni contravenționale pentru tentativa de contrabandă.",
  "metadata": {
    "original_file": "ZiuaDeAzi_0274.html"
  }
}