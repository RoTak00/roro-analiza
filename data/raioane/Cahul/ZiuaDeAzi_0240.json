{
  "title": "La Cahul a avut loc seminarul instructiv privind reglementarea regimului proprietății funciare",
  "content": "Pe data de 18 noiembrie, s-a desfășurat un seminar instructiv destinat reglementării regimului proprietății funciare de nivelul I, eveniment organizat de Direcția agricultură, relații funciare, cadastru și patrimoniu public din cadrul Consiliului Raional Cahul.\n\nSeminarul a reunit specialiștii din domeniul regimului proprietății funciare din raion, precum și din cadrul direcției de profil, având ca principal obiectiv întocmirea și gestionarea Cadastrului Funciar pentru anul de evidență 2024. Evenimentul s-a desfășurat sub coordonarea domnului Vasile RARU, șeful Direcției agricultură, relații funciare, cadastru și patrimoniu public.\n\nÎn cadrul discuțiilor, participanții au abordat aspectele legate de modul de ținere și prezentare a Cadastrului Funciar, conform prevederilor Hotărârii Guvernului, și au analizat provocările întâmpinate în procesul de evidență a proprietăților funciare.",
  "metadata": {
    "original_file": "ZiuaDeAzi_0240.html"
  }
}