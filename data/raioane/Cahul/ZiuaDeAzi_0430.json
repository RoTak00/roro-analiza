{
  "title": "Fermierii din Cahul, cei mai afectați de secetă: AIPA a finalizat recepționarea cererilor pentru ajutor financiar",
  "content": "Agenția de Intervenție și Plăți pentru Agricultură (AIPA) a anunțat finalizarea procesului de recepționare a cererilor pentru ajutorul financiar destinat fermierilor afectați de condițiile meteo extreme din 2024. Din Fondul de intervenție al Guvernului au fost alocate 100 de milioane de lei pentru compensarea parțială a pagubelor cauzate de seceta și arșița puternică, care au afectat culturile de grâu și porumb.\n\nÎn perioada 13 septembrie - 11 octombrie, AIPA a primit 1063 de cereri, cu cel mai mare număr provenind din raionul Cahul, unde 143 de fermieri au solicitat ajutor.\n\nReamintim că ajutorul financiar se acordă fermierilor în cazurile în care seceta a compromis cel puțin 60% din recolta de porumb sau 70% din cea de grâu.",
  "metadata": {
    "original_file": "ZiuaDeAzi_0430.html"
  }
}