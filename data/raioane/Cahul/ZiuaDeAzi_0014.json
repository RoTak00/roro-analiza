{
  "title": "Atelier național la Colegiul de Medicină Cahul: Competențele digitale în prim-planul proiectelor STEAM",
  "content": "La data de 24 ianuarie 2025, Colegiul de Medicină Cahul a organizat un eveniment care s-a axat în prim-plan pe rolul competențelor digitale în dezvoltarea proiectelor STEAM (Știință, Tehnologie, Inginerie, Arte și Matematică).\n\nAtelierul de lucru, dedicat rețelei naționale a colegiilor de medicină, a explorat impactul competențelor digitale în pregătirea viitorilor asistenți medicali. Participanții au descoperit modalități de integrare a tehnologiilor moderne în educație și practica medicală, contribuind la îmbunătățirea calității serviciilor oferite pacienților.\n\nInvitatul de onoare, domnul Bocancea Viorel, doctor conferențiar universitar la Universitatea Pedagogică de Stat „Ion Creangă” din Chișinău, a împărtășit viziuni valoroase despre implementarea competențelor digitale în domeniul medical și educațional, astfel a ămpărtășit participanților exemple practice.\n\nEvenimentul a beneficiat de susținerea sponsorului local, El Cafe Cahul, căruia organizatorii i-au adresat mulțumiri sincere pentru sprijinul oferit.",
  "metadata": {
    "original_file": "ZiuaDeAzi_0014.html"
  }
}