{
  "title": "Marina Hajder, tânără din Cahul, desemnată Ambasadoare a Politicilor de Tineret în Republica Moldova",
  "content": "Marina Hajder, tânără din Cahul, a fost desemnată Ambasadoare a Politicilor de Tineret în Republica Moldova. Distincția i-a fost acordată în urma unei discuții publice dedicate implicării tinerilor, organizată la Palatul de Cultură „N. Botgros”.\n\nMenționăm că această activitate a fost organizată în urma participării tinerei din Cahul la Școala Ambasadorilor Politicilor de Tineret la Chișinău, în perioada 13-15 decembrie 2024, fiind selectată alături de alți 19 tineri din țară.\n\n,,Îi mulțumesc din suflet domnului Primar Nicolae Dandiș pentru sprijinul constant și pentru lucrurile utile împărtășite în cadrul evenimentului, fiind alături de noi, tinerii. De asemenea, îi sunt recunoscătoare doamnei Rodica Panașescu, directoarea Palatului de Cultură „N. Botgros”, pentru receptivitatea, îndrumarea și susținerea dumneaei, care a contribuit semnificativ la reușita acestei zile. Le sunt recunoscătoare coordonatorilor de la Școala Ambasadorilor Politicilor de Tineret Cristina Boțan și Juraveli Dumitru pentru informații utile și experiențe frumoase trăite timp de 3 zile în cadrul acestei școli. Un mare mulțumesc Ionut Leonte și Matasi Marionela pentru îndrumare, sfat și coordonare!'', a transmis Marina Hajder.\n\nȘcoala Ambasadorilor Politicilor de Tineret este desfășurată de către Rețeaua Națională a Consiliilor Locale ale Tinerilor din Moldova prin prisma proiectului Împuternicirea Tinerilor pentru Dezvoltare Comunitară realizat cu sprijinul proiectului ‘#EU4Youth: Implicarea și Abilitarea Tinerilor, cofinanțat de Uniunea Europeană și Ministerul Federal pentru Cooperare Economică și Dezvoltare (BMZ). GIZ Moldova EU Neighbourhood & Enlargement European Union in the Republic of Moldova .",
  "metadata": {
    "original_file": "ZiuaDeAzi_0093.html"
  }
}