{
  "title": "Rodica Panașescu, laureată în cadrul Galei Excelenței Muzicale, ediția a VI-a",
  "content": "Pe 2 octombrie, Rodica Panașescu a fost laureată în cadrul Galei Excelenței Muzicale, ediția a VI-a, Chișinău, pentru aportul său remarcabil în dezvoltarea și promovarea artei coregrafice în Republica Moldova.\n\nÎn calitate de președinte al Federației Naționale Sportive de Majorette și Baton Twirling și conducătoare a Studioului coregrafic „Majorette Show”, ea a adus un stil nou și inovator de coregrafie în țară. De asemenea, momentul artistic oferit de Studioul coregrafic „Majorette Show” a impresionat publicul, marcând lansarea unei noi direcții coregrafice – majoretele, care captează tot mai mult atenția tinerilor dansatori din țară.\n\n„ În primul rând, aș dori să mulțumesc Ministerului Culturii a Republicii Moldova, Uniunii Muzicienilor din Moldova în frunte cu Svetlana Bivol pentru invitație și pentru această distincție. Trofeul și diploma reflectă efortul comun al întregii echipe – tineri, părinți, antrenori și parteneri care ne-au susținut pe tot parcursul. Un mulțumesc special adresez Primăriei Municipiului Cahul, în mod special domnului primar Nicolae Dandiș, pentru sprijinul constant oferit de la începuturi, până la participările noastre la Campionatele Europene și lansarea primului Festival de Majorette din Republica Moldova.” , a menționat Rodica Panașescu la eveniment.",
  "metadata": {
    "original_file": "ZiuaDeAzi_0464.html"
  }
}