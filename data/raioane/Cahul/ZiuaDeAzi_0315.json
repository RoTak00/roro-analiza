{
  "title": "Slobozia Mare sărbătorește Hramul Satului pe 8 noiembrie. Vezi programul:",
  "content": "Slobozia Mare, raionul Cahul, se pregătește să celebreze, în data de 8 noiembrie 2024, un eveniment deosebit: Hramul Satului, închinat Sfinților Arhangheli Mihail și Gavriil.\n\nPalatul Culturii din localitate va fi gazda unei zile pline de activități, care vor începe cu o slujbă religioasă la biserică, începând cu ora 08:00.\n\nDupă-amiaza, la ora 13:00, toți cei prezenți vor avea parte de o masă tradițională, cu fasole cu ciolan , servită într-o atmosferă de voie bună.\n\nLa ora 14:00, comunitatea va avea ocazia să-și onoreze membrii, printr-o serie de felicitări și distincții: cupluri care sărbătoresc nunta de aur , persoane implicate activ în viața satului, precum și cel mai în vârstă cetățean.\n\nPunctul culminant al evenimentului va fi un program artistic variat, care va începe la ora 14:30. Pe scenă vor urca numeroase ansambluri folclorice, orchestre și soliști, care vor aduce un plus de culoare și voie bună sărbătorii.\n\nOrganizatorii evenimentului invită pe toată lumea să participe la această frumoasă sărbătoare și să se bucure împreună de tradițiile și obiceiurile locului.\n\nMenționăm că la această dată, 8 noiembrie, hramul este sărbătorit în mai multe localități din raionul Cahul. Aceste sate fiind: Tătărești, Burlacu, Burlăceni, Huluboaia, Lopățica, Rusu și Slobozia Mare.\n\nNu ratați această ocazie de a petrece o zi deosebită alături de comunitatea din Slobozia Mare!",
  "metadata": {
    "original_file": "ZiuaDeAzi_0315.html"
  }
}