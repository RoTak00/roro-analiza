{
  "title": "Vameșii au descins într-un centru comercial din Cahul și Soroca. Au depistat marfă fără acte de proveniență de 450 mii lei",
  "content": "Ofițerii Echipelor mobile ale Serviciului Vamal, în baza informațiilor deținute, au efectuat controale vamale la două unități comerciale din mun. Soroca și la o unitate comercială din mun. Cahul, transmite customs.gov.md.\n\nÎn urma controlului documentar și fizic al articolelor vestimentare expuse în aceste unități comerciale, s-a stabilit că, acestea erau comercializate fără deținerea actelor de origine și proveniență legală, totodată, fiind susceptibile de a aduce atingere drepturilor de proprietate intelectuală.\n\nConform estimărilor, valoarea mărfurilor depistate în cele trei unități comerciale este de peste 450 000 lei.\n\nDrept urmare, mărfurile au fost ridicate și sunt pasibile confiscării, iar investigațiile pe caz continuă pentru elucidarea tuturor circumstanțelor.",
  "metadata": {
    "original_file": "ZiuaDeAzi_0156.html"
  }
}