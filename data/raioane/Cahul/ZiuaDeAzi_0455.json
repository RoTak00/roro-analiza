{
  "title": "Te-ai gândit vreodată cum e să trăiești printre nori? Gabriela Roxana Arnaut ne dezvăluie secretele vieții ca însoțitoare de bord",
  "content": "Gabriela Roxana Arnaut, o tânără originară din Giurgiulești, raionul Cahul, este însoțitoare de bord de 2 ani și jumătate, la moment activând cu profesionalism în cadrul companiei FLYYO by AERRO DIREKT. Încă din copilărie, Gabriela și-a dorit să fie independentă și să aibă un job prestigios, care să îi ofere oportunitatea de a călători și de a interacționa cu oameni din întreaga lume.\n\nAstăzi, visul ei de a trăi „printre nori” s-a împlinit, iar cariera sa îi oferă atât satisfacție, cât și provocări în fiecare zi. Pe lângă dedicarea sa față de aviație, Gabriela reușește să îmbine viața profesională cu hobby-urile sale, care includ dansul și fotografia.\n\n-Gabriela, povestește-mi cum a început cariera ta în aviație și ce te-a determinat să urmezi acest drum?\n\n„Cariera mea în aviație a început de pe vremea când eram un copil , îmi aduc aminte cu precizie că i-am spus mamei, că atunci când voi crește mare, o să plec departe pentru a fi o femeie independentă. La acel moment nu am știut exact ce profesie îmi va oferi aripi încât să pot zbura “departe” dar am știut că-mi doresc să am un job prestigios, la care estetic vorbind să arăt fără cusur, să interacționez cu oamenii și să port tocuri, acest șablon mi-a creionat drumul către aviație. Odată finalizate studiile liceale , presiunea socială m-a făcut să-mi doresc să zbor la propriu, iar începutul în aviație a descoperit o tânără cu aspirații și dorință de a trăi printre nori. Ca oricare început acesta vine cu greutăți , iar domeniul aviației nu îmi era familiar și nu aveam nici un bagaj istoric în acest sens , așa că călătoria mea a început prin informare, studiu și aplicare.”\n\n-Ce te-a atras cel mai mult la profesia de însoțitoare de bord?\n\n„Jobul de însoțitoare de bord a îndeplinit criteriile pe care mi le-am setat de pe vremea când eram un copil, inconștient sau nu am crescut cu aceste dorințe până in momentul în care mi-am putut materializa visul. Este un job onorabil , în care evoluezi constant, cunoști persoane și culturi noi , călătoresc prin toate colțurile lumii și ajung în destinații pe care nu le-aș fi putut vizita în mod normal, mă bucur de office view-ul care nu se poate compara cu nici un alt job, trăiesc la propriu printre nori , mă regăsesc în această profesie și simt că mi se potrivește pentru ca la finalul zilei sunt epuizată dar fericită.”\n\n-Care sunt provocările zilnice pe care le întâmpini în timpul zborurilor?\n\n- Poți să ne povestești despre experiența ta în cadrul celui mai lung zbor pe care l-ai operat?\n\n- Ai vreo cursă pe care o poți considera una preferată?\n\n„Nu pot spune ca am o cursă preferată, în aviație nu este despre destinație, este despre oameni, dacă aș avea posibilitatea de a alege între o cursa grea și un echipaj bun , sau o cursa ușoară dar un echipaj mai puțin plăcut , întotdeauna aș alege o cursă grea cu mai multe ore de zbor dar cu un echipaj cu bună dispoziție, cu umor, flexibil care știe să lucreze în echipă. În aviație ca și în oricare alt domeniu oamenii sunt diferiți și acest lucru este natural și normal dar evident că cu unii colegi te înțelegi mai bine cu alții mai puțin.”\n\n- Ai avut parte de situații neobișnuite sau evenimente deosebite în carieră? Cum ai gestionat aceste momente?\n\n„Însoțitorii de bord se află la bordul aeronavelor pentru siguranța și confortul pasagerilor, de foarte multe ori pasagerii nu observă procedurile de siguranță pe care le respectăm și ne asigurăm ca acestea sunt îndeplinite , dar noi suntem instruiți , pregătiți și anual verificați prin examene tocmai pentru situațiile critice pe care le putem întâmpina la bord. Dacă mai fi întrebat acum câteva luni , cu excepția câtorva cazuri medicale mai neobișnuit nu aș fi avut nimic de menționat , dar adevărul este ca am avut o aterizare de urgență cu timp de pregătire din cauza unei amenințări cu bombe ,timp în care am pregătit cabina și pasagerii pentru o posibilă evacuare, întâmplarea face ca nu a fost necesară , dar tot ce am învățat în trainingurile riguroase le-am pus în practică atunci, modul prin care am gestionat totul a fost cu profesionalism. În momentul în care ești informat de o aterizare de urgență presiunea și stresul se instalează și aș minți să nu spun ca nu mi-am vizualizat viața în acele câteva secunde , dar atunci când 180 de alte vieți depind de tine si tu ești singurul care îi poate salva - SIGURANȚA este prioritară.”\n\n- Ce beneficii îți oferă jobul de însoțitoare de bord?\n\n- Te ocupi și de alte activități în timpul liber?\n\n„Despre hobby-uri si alte activități întotdeauna am fost o fire energică având dorința constată pentru dezvoltare și autodepășire tocmai din acest considerent fac diferite activități ce mă scot din zona de confort și accept toate provocările. Mai mult de atât merg pe premisa ca în viață întotdeauna trebuie să ai un plan B, aviația este un domeniu cu risc ridicat, dar se poate renunța și din multe alte motive de aceea este important să te descoperi și să nu încetezi să faci ceea ce-ți aduce fericire pe lângă faptul ca călătoresc mereu și viața mea este o adevărată aventură, citesc, scriu poezii, fac fotografii, editez, gătesc, petrec foarte mult timp cu familia și încerc să mă reîntorc acasă în Republica Moldova ori de câte ori este posibil, dansez, la moment fac cursuri de bachata, fac sală și încerc să am un stil de viață sănătos pentru a avea o condiție fizică bună.”\n\n- Ce te motivează să continui în această industrie și care sunt cele mai mari satisfacții pe care le obții din profesia ta?\n\n-Îți mulțumesc din suflet pentru timpul acordat și pentru deschiderea cu care mi-ai împărtășit din experiența ta fascinantă. A fost o adevărată plăcere să citesc și descopăr pasiunea și dedicarea cu care îți desfășori activitatea. Eu îți doresc mult succes în carieră, zboruri line și pline de experiențe frumoase! Fie ca fiecare destinație să îți aducă noi perspective și bucurii, iar drumul în continuare să fie presărat cu reușite și împliniri!",
  "metadata": {
    "original_file": "ZiuaDeAzi_0455.html"
  }
}