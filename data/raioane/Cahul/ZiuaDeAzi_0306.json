{
  "title": "I.P. Colegiul de Medicină Cahul a dat start Campaniei „Împreună fără bullying” | FOTO",
  "content": "Pe data de 4 noiembrie, I.P. Colegiul de Medicină Cahul a dat start Campaniei „Împreună fără bullying”.\n\nPrin această inițiativă, instituția de învățământ își dorește să crească nivelul de conștientizare cu privire la efectele bullying-ului și să ofere soluții pentru a preveni și combate acest fenomen.\n\nPrintre obiectivele campaniei se enumeră educarea și informarea tinerelor generații despre importanța respectului și toleranței, crearea unui climat de încredere în școli și comunități, sprijinirea copiilor și adolescenților care se confruntă cu bullying-ul.\n\nTinerii te îndeamnă să te alături campaniei, participând la evenimentele instituției.\n\nSăptămâna Anti-bullying este parte a campaniei „Împreună, fără bullying!” și este organizată de Alianța ONG-urilor Active în domeniul Protecției Sociale a Copilului și Familiei (APSCF) și Ministerul Educației și Cercetării, finanțată de Liechtenstein Development Service.",
  "metadata": {
    "original_file": "ZiuaDeAzi_0306.html"
  }
}