{
  "title": "Moartea l-a găsit pe un adolescent pe patul de spital, după ce s-a izbit cu motocicleta într-un gard, la Cahul",
  "content": "Un adolescent a murit pe patul de spital, după ce a fost victima unui accident cu motocicleta. Cazul a avut loc noaptea trecută, în jurul orei 23:35, în localitatea Borceag, din raionul Cahul, susțin sursele PulsMedia.MD .\n\nPotrivit surselor, victima s-a dovedit a fi un adolescent de 18 ani. Acesta se deplasa cu o motocicletă de model Zonsen, fără plăcuțe de înmatriculare, când din motive încă necunoscute de anchetă a pierdut controlul ghidonului, iar motocicleta a derapat de pe traseu și s-a izbit violent într-un gard.\n\nLa fața locului a fost solicitată intervenția unui echipaj medical, care l-a transportat pe tânăr în stare gravă la spital fiind internat în Secția de Terapie Intensivă de la Spitalul raional Comrat.\n\nMedicii au încercat să-i salveze viața, însă din nefericire, peste câteva ore de la producerea accidentului, în jurul oreiu 01:45, tânărul a pierdut lupta pentru viață.\n\nOamenii legii cercetează cazul pentru a stabili toate circumstanțele în care s-a produs tragedia.",
  "metadata": {
    "original_file": "ZiuaDeAzi_0071.html"
  }
}