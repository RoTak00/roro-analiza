{
  "title": "Expoziția-Târg de Porumbei și Păsări Decorative, pe 17 noiembrie la Cahul",
  "content": "Crescătorii și iubitorii de păsări sunt invitați să participe la Expoziția-Târg de Porumbei și Păsări Decorative, care va avea loc pe 17 noiembrie începând cu ora 09:00 în Piața Independenței din municipiul Cahul.\n\nEvenimentul va oferi ocazia de a admira păsări cu pene colorate și grație unică, aducând împreună pasionații din sudul Moldovei.\n\nIntrarea este liberă, iar vizitatorii vor putea interacționa cu alți iubitori de păsări și vor afla mai multe despre aceste ființe minunate. Nu ratați această oportunitate!\n\nEvenimentul este organizat de Clubul crescătorilor de porumbei și păsări decorative din sudul Moldovei în parteneriat cu Primăria municipiului Cahul.",
  "metadata": {
    "original_file": "ZiuaDeAzi_0335.html"
  }
}