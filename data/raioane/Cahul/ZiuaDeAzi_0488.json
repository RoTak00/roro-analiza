{
  "title": "Nicolae Dandiș: „Este esențial pentru noi ca această primă ediție să continue și să se transforme într-o tradiție”",
  "content": "În cadrul primei ediții a Forumului Național al Școlilor de Muzică, primarul municipiului Cahul, Nicolae Dandiș, a adus un omagiu Școlii de Muzică „Maria Cebotari”, care aniversează 70 de ani de la înființare.\n\n„Vreau să felicit Școala de Muzică Maria Cebotari, cu împlinirea a cei 70 de ani, care la 1 octombrie 1954, s-au pus bazele acestei instituții prestigioase, care astăzi ne mândrim cu ea la nivel național”, a declarat Dandiș.\n\nPrimarul a menționat că importanța evenimentelor culturale organizate de școală, inclusiv competițiile internaționale, concursurile și festivalurile la care participă majoritatea copiilor sunt instruiți în cadrul instituției. El a transmis, de asemenea, un mesaj special și pentru cadrele didactice:\n\n„Vreau să urez și cadrelor didactice din această instituție, multă sănătate, perseverență, înțelepciune în a cultiva dragostea și a-i motiva pe copii să facă muzică. Cei mai buni ambasadori sunt oamenii de cultură, care reprezintă cu demnitate și ne fac mândri ca noi, ca țărișoară, să fim prezenți la nivel mondial”, a adăugat acesta.\n\nDe asemenea, Dandiș a menționat despre necesitatea stabilirii unor parteneriate între autoritățile locale și centrale, inclusiv cu parlamentarii și reprezentanții Ministerului Educației și Cercetării, prezenți la forum.\n\nPrimarul și-a exprimat dorința ca această primă ediție a forumului să devină o tradiție și să aibă continuitate.",
  "metadata": {
    "original_file": "ZiuaDeAzi_0488.html"
  }
}