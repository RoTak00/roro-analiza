{
  "title": "La Cahul va avea loc spectacolul „Cu Eminescu în inimă”",
  "content": "Cahul celebrează Ziua Națională a Culturii cu un spectacol dedicat lui Mihai Eminescu. Pe 17 ianuarie, ora 17:00, Palatul de Cultură „Nicolae Botgros” va găzdui evenimentul „Cu Eminescu în inimă”, un regal artistic care va aduce împreună muzică, poezie și teatru.\n\nOrganizat în colaborare cu Teatrul „B.P. Hasdeu” și Școala de Muzică „M. Cebotari”, spectacolul își propune să aducă un omagiu geniului poeziei românești și să inspire publicul cu versurile nemuritoare ale lui Eminescu.",
  "metadata": {
    "original_file": "ZiuaDeAzi_0052.html"
  }
}