{
  "title": "Cristian-Leon Turcanu a vizitat căminul Universității din Cahul care va fi renovat cu suportul României. Vezi suma proiectului",
  "content": "Căminul Nr.3 a Universității de Stat din Cahul \"B.P. Hașdeu\" va fi renovat la standarde europene, grație unei finanțări substanțiale obținute de la Guvernul României. Suma proiectului este de aproape 2,5 milioane de euro, acordată în regim nerambursabil.\n\nIeri, 17 octombrie, Ambasadorul României în Republica Moldova, Cristian-Leon Turcanu a vizitat obiectul unde curând vor demara lucrările.\n\nInvestiție reprezintă un pas important în modernizarea infrastructurii universitare din Republica Moldova și va contribui la îmbunătățirea condițiilor de studiu și viață pentru studenți.\n\nPrin renovarea căminului, se urmărește crearea unui spațiu de cazare confortabil și modern, dotat cu toate facilitățile necesare pentru a asigura un mediu de studiu propice.",
  "metadata": {
    "original_file": "ZiuaDeAzi_0406.html"
  }
}