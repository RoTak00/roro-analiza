{
  "title": "Cahuleanca Iuliana Colnic a obținut titlul de vicecampioană în campionatul lituanian",
  "content": "Cahuleanca Iuliana Colnic - vicecampioană în Lituania Discipola FC „Maximum” din Cahul, atacanta echipei Naționale feminine de fotbal a Moldovei, Iuliana Colnic, continuă să facă performanță, atât la nivel internațional, cât și în cadrul echipei sale de club.\n\nJucătoarea noastră, care a înplinit 20 de ani la 27 iulie curent, a obținut titlul de vicecampioană în campionatul lituanian cu echipa MFA „Žalgiris-URU”.\n\nIuliana s-a remarcat cel mai bun golgheter al echipei, reușind să înscrie nu mai puțin de 18 goluri în acest sezon. Pe lângă succesul de la club, Iuliana a adus o contribuție decisivă și în meciurile echipei Naționale a Moldovei.\n\nÎn partida amicală din 28 octombrie, disputată împotriva Macedoniei de Nord, a marcat unicul gol al întâlnirii, aducând astfel victoria Moldovei cu 1-0. Aceasta este a doua reușită a Iulianei pentru selecționata Națională. Amintim că Iuliana Colnic a fost desemnată jucătoarea sezonului 2022 și cea mai bună atacanta a anului 2023 de către Federația Moldovenească de Fotbal, titlul obținut pentru al doilea an consecutiv.",
  "metadata": {
    "original_file": "ZiuaDeAzi_0257.html"
  }
}