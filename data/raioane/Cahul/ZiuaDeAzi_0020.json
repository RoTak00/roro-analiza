{
  "title": "Cărți donate micilor pacienți ai Spitalului Raional Cahul în cadrul Campaniei „Biblioteca de sub Brad”",
  "content": "În cadrul campaniei „Biblioteca de sub brad”, desfășurată între 3-20 decembrie 2024 sub egida Guvernului Republicii Moldova, Spitalul Raional Cahul a primit la 23 ianuarie 2025, o donație de cărți pentru pacienții mici ai secției de Pediatrie.\n\nDonațiile au venit din partea Ministerului Sănătății, Institutului de Medicină Urgentă, Institutului de Neurologie și Neurochirurgie „Diomid Gherman”, Institutului Mamei și Copilului și Centrului Național de Asistență Medicală Urgentă Prespitalicească.\n\nSpitalul Raional Cahul adresează mulțumiri și recunoștință tuturor celor care au sprijinit această inițiativă. Această donație va contribui la dezvoltarea intelectuală a copiilor, cultivându-le gustul pentru lectură într-o eră digitalizată.",
  "metadata": {
    "original_file": "ZiuaDeAzi_0020.html"
  }
}