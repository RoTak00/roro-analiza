{
  "title": "Eu am învățat fiica, fiica o să învețe copiii mai departe… așa se păstrează tradiția",
  "content": "Maria Constantin este persoana care gătește bucatele pentru turiștii care vin la pensiunea la Gura Cuptorului - Muzeul Pâinii din s. Văleni, raionul Cahul.\n\nMunca este sezonieră, pe vară, atunci când zona este vizitată de numeroși turiști. Ne spune ca a lucrat 40 de ani în calitate de vânzătoare, aici, în sat, iar după ce a ieșit la pensie a mai activat încă 6 ani la Azilul de bătrâni. La ai ei 65 de ani munca de sezon, pe vară când sunt turiștii\n\nA lucrat vânzătoare 40 de ani în satul Valeni, după ieșirea la pensie a mai lucrat 6 ani la un azil de bătrâni.\n\nNe-a spus că dacă nu ar fi lucrat la pensiune, s-ar fi ocupat de treburile casei: „Avem pământ, este de lucru acasă, nu poți să stai, dar trebuie și un ban. Cu pensia de 2 mii de lei nu faci nimic. Copii sunt pe loc, dar au și ei familia lor….”\n\nPensiunea la Gura Cuptorului este o afacere în domeniul turismului. Aici, sunt încadrate mai multe persoane în etate pe diferite funcții, prin care nu doar că deservesc turiștii, dar și le prezintă o parte din istoria și tradițiile neamului, inclusiv bucatele tradiționale. În anul 2024, întreprinderea a beneficiat de un mini grant pentru o inițiativă de afacere socială.\n\nRețetele bucatelor pe care le pregătește pentru turiști, sunt păstrate și transmise copiilor și nepoților.\n\n„Fata mea lucrează bucătar. Noi toți am învățat de la cineva, tot am fost tineri. Am învățat de la bunica, de la mama. Eu am învățat fiica, fiica o să învețe copii mai departe… așa se păstrează tradiția. Noi la sat păstrăm tradițiile” ne mai spune Maria Constantin.\n\nDoamna Maria ne spune că face și master class-uri la prepararea pâinii: „Master calss la sarmale nu am făcut, dar la pâine da, le arătăm cum se frământă, cum se lucrează, se învârte, cum se fac colăcei, burnăceii”.",
  "metadata": {
    "original_file": "ZiuaDeAzi_0081.html"
  }
}