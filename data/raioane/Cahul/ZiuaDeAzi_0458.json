{
  "title": "Aur pentru Cahul! Dumitru Suruceanu, campion național la K-1",
  "content": "Tânărul sportiv din Cahul, Dumitru Suruceanu, a reușit să se claseze pe primul loc la Campionatul Republicii Moldova la K-1, desfășurat în perioada 4-6 octombrie 2024. Reprezentând cu mândrie orașul său natal, Dumitru a demonstrat o forță și o determinare remarcabile, aflându-se într-o confruntare acerbă cu cei mai buni sportivi din țară.\n\nDupă ce a cucerit taekwondo-ul ITF, fiind fost campion al clubului sportiv LEO din Cahul, condus de Valeriu Tolstogan, acum el își îndreaptă atenția către un nou sport, pe care își propune să-l promoveze și în sudul țării.\n\n„Drumul meu ca sportiv de performanță a început de la taekwondo ITF, însă sunt în căutarea și descoperirea unor noi performanțe într-un nou gen de sport. Această nouă experiență a fost una fascinantă, plină de momente spectaculoase și desigur un drum foarte dificil și complicat pentru a mă clasa pe locul de frunte. Pe viitor, scopul meu este de a cuceri mai multe locuri de frunte la acest gen de sport și de a promova sportul respectiv în partea de sud a Republicii Moldova.”, a declarat Dumitru Suruceanu.\n\nStudent la Academia „Ștefan cel Mare” a MAI, sportivul Dumitru Suruceanu ne demonstrează că vârsta nu este o barieră în atingerea obiectivelor, iar succesul se construiește doar prin muncă asiduă și perseverență.",
  "metadata": {
    "original_file": "ZiuaDeAzi_0458.html"
  }
}