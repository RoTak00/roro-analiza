{
  "title": "Clusterul Turistic VIA Cahul - nominalizat la Gala Excelenței în Turism 2024",
  "content": "Cu ocazia Zilei mondiale a turismului ,Ministerul Culturii în colaborare cu Oficiul Național al Turismului al Republicii Moldova și suportul mai multor parteneri strategici de dezvoltare au recunoscut excelența în turism.\n\nAstfel, Clusterul turistic ”VIA Cahul” a fost nominalizat la categoria - ,,Cel mai remarcabil proiect de dezvoltare durabilă'', fiind înaintată la concurs practica creării Platformei de belvedere în Lunca Prutului de Jos și promovării dezvoltării durabile în regiune.\n\n,, Ne bucurăm mult de această apreciere, este o onoare pentru noi, dar și o responsabilitate pentru a contribui și mai departe cu toții împreună la dezvoltarea turismului durabil în regiunea Cahul! '', au transmis reprezentanții Clusterului Turistic VIA Cahul.\n\nEvenimentul este parte a proiectului finanțat de European Union in the Republic of Moldova în cadrul Programului EU4Moldova: Regiuni-cheie, implementat de UNDP Moldova și UNICEF.",
  "metadata": {
    "original_file": "ZiuaDeAzi_0493.html"
  }
}