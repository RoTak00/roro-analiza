{
  "title": "Peste 1,6 milioane de persoane au ales să se informeze pe ziuadeazi în 2024!",
  "content": "Suntem încântați să împărtășim cu voi câteva cifre care reflectă succesul nostru din acest an. În 2024, peste 1,6 milioane de persoane au ales să se informeze de pe site-ul nostru, iar paginile noastre au fost vizualizate de peste 7 milioane de ori. Aceasta înseamnă o creștere de circa 2,5 ori comparativ cu anul 2023.\n\nPe lângă site, unde au fost publicate peste 5 000 de materiale , reportaje (video/foto), interviuri, emisiuni, transmisiuni live de la evenimentele din oraș, comunitatea noastră s-a extins și pe rețelele sociale, unde am adunat peste 49 de mii de urmăritori pe Facebook și 24 de mii pe Instagram, depășind cifra de 3,6 milioane de afișări.\n\nSuntem cel mai mare portal de știri din sudul țării, iar aceste cifre impresionante, care au crescut cu aproximativ 19% și, respectiv, 24% demonstrează că am reușit să construim o comunitate puternică și unită în jurul valorilor noastre.\n\nSuntem recunoscători pentru încrederea oferită și pentru că ne sunteți alături în fiecare zi!\n\nPrivind în viitor, ne dorim să continuăm această călătorie alături de voi. Să explorăm împreună subiecte noi, să dezbatem idei și să ne inspirăm reciproc. Vrem să fim mai mult decât o sursă de informații, ci un partener de încredere, un prieten care vă este alături în fiecare zi.\n\nVă dorim un An Nou plin de lumină, de bucurie și de speranță. 2025 să fie un an în care să vă îndepliniți toate visurile și să vă bucurați de fiecare moment alături de cei dragi. Noi, la rândul nostru, vom face tot posibilul să vă oferim conținut de calitate, relevant și care să vă intereseze.",
  "metadata": {
    "original_file": "ZiuaDeAzi_0077.html"
  }
}