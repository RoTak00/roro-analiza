{
  "title": "FOTO// Balul Bobocilor la Liceul Teoretic „Ion Creangă”",
  "content": "La Liceul Teoretic „Ion Creangă” a avut loc tradiționalul „Bal al Bobocilor”, organizat de diriginții Marcu Alexandra și Chițaniuc Stepanida, alături de elevii din clasele a X-a „A” și „B”, în cadrul activităților Comisiei Metodice Dezvoltare Personală și Consiliere Școlară.\n\nEvenimentul a reunit elevii de clasa a X-a într-un cadru festiv, oferindu-le oportunitatea de a socializa și de a se bucura de o seară de muzică, dans și diverse activități.\n\nTematica și decorul balului au fost realizate de elevi, iar organizarea evenimentului a contribuit la dezvoltarea abilităților lor de coordonare și planificare. „Balul Bobocilor” a fost un moment important pentru toți participanții și o amintire a începuturilor vieții de liceu.",
  "metadata": {
    "original_file": "ZiuaDeAzi_0189.html"
  }
}