{
  "title": "La Cahul a fost lansat clubul regional al Femeilor în Finanțe",
  "content": "În perioada 28 septembrie - 15 octombrie, au fost lansate 4 cluburi regionale ale Femeilor în Finanțe.\n\nLansate la Bălți, Cahul, Ștefan Vodă și Ungheni, cluburile au rolul de a încuraja și inspira femeile din sectorul financiar, fiind, în acelați timp și un spațiu de schimb de bune practici și experiențe. Lansarea fiecărui Club regional a fost urmată de sesiuni de instruire pentru femeile din regiunea respectivă, axate pe dimensiunile finanțelor (publice, personale, corporative).\n\nÎn cadrul sesiunilor, s-au abordat diverse subiecte, inclusiv provocările întâmpinate de femei în domeniul financiar și necesitatea de a le asigura accesul la educație financiară de calitate.\n\nAceastă inițiativă își propune să formeze o generație de femei mai pregătite pentru a face față provocărilor din sectorul financiar, care la rândul lor vor contribui la educarea noilor generații în spiritul diversificării și incluziunii.„Femei în Finanțe” este o inițiativă coordonată de UN Women Moldova, în colaborare cu Finedu Moldova , finanțată de Embassy of Sweden în Chișinău și susținută de Ministerul Finanțelor al Republicii Moldova.",
  "metadata": {
    "original_file": "ZiuaDeAzi_0398.html"
  }
}