{
  "title": "Mai multe școli și grădinițe din raionul Cahul au fost modernizate și renovate. Vezi care sunt ele",
  "content": "În raionul Cahul, mai multe școli și grădinițe se află în plin proces de modernizare a infrastructurii și de dotare cu echipamente și mobilier necesar. Aceste investiții semnificative sunt realizate atât din bugetul de stat, cât și cu sprijinul partenerilor de dezvoltare, pentru a asigura condiții mai bune de educație pentru toți elevii.\n\nGuvernul a alocat prin Programul Satul European peste 44,4 mil lei pentru proiecte de modernizare a instituțiilor de învățământ de aici. Condițiile de studiu sunt îmbunătățite și grație aportului din partea Băncii Mondiale ( World Bank Group Moldova ) și UNICEF Moldova , Proiectului STEEM și a Guvernului României.\n\nRenovarea și dotarea școlilor și a grădinițelor din raion va continua și în următoarea perioadă pentru a asigura o educație de calitate tuturor copiilor.\n\nÎn total, în anul 2023, instituțiile de învățământ din țară au primit dotări de echipamente, mobilier și materiale didactico-metodice, în valoare totală de cca 140 mil lei, iar suma destinată în acest scop pentru 2024-2025 va atinge cifra de 160 mil lei. Instituțiilor le-a fost transmis un număr total de 5000 de laptopuri, 500 de calculatoare, 69 de autobuze școlare (40 fiind livrate deja).\n\nUn număr de 200 de școli și 200 de grădinițe din țară vor beneficia de investiții în sumă totală de 3,5 mil dolari.",
  "metadata": {
    "original_file": "ZiuaDeAzi_0477.html"
  }
}