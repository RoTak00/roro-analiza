{
  "title": "FC „Olimp-Veteran” a câștigat Turneul Regional SUD „Liga Veteranilor-2024”",
  "content": "Echipa de fotbal din Cahul, FC „Olimp-Veteran”, a câștigat Turneul Regional SUD „Liga Veteranilor-2024” la categoria de vârstă 35+.\n\nÎn finala turneului, găzduită pe stadionul raional „Atlant”, FC „Olimp-Veteran” au învins formația ARF (Cahul) cu scorul de 2:0.\n\nTurneul a fost organizat de ORD SUD a FMF, în parteneriat cu Asociaţia Regională de Fotbal „Sudul Moldovei” și cu sprijinul Federaţiei Moldoveneşti de Fotbal.\n\nLa ceremonia de premiere, Nicolae Dandiș, primarul municipiului Cahul, și Alexei Gheorghiu, managerul ORD „SUD” al FMF, au oferit echipelor cupe, medalii și diplome.\n• Cel mai bun jucător al turneului: A. Chirijiu (FC „Olimp-Veteran”);\n\nEchipa FC „Olimp-Veteran” va reprezenta Regiunea SUD la etapa finală a „Ligii Veteranilor”, care se va desfășura în luna noiembrie la CPSM Vadul lui Vodă.",
  "metadata": {
    "original_file": "ZiuaDeAzi_0356.html"
  }
}