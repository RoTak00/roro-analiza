{
  "title": "Tentativă de contrabandă cu țigări, deconspirată la vama Cahul",
  "content": "O tentativă de transport ilicit de țigări a fost stopată la postul vamal Cahul, în cadrul controlului unui autocar care se îndrepta spre Marea Britanie.\n\nÎn timpul verificărilor, funcționarii vamali, în cooperare cu ofițerii Direcției integritate și supraveghere, au efectuat un control fizic detaliat asupra bagajelor pasagerilor. În unul dintre acestea, au fost descoperite 300 de pachete de țigări cu timbru de acciz al Republicii Moldova, ascunse cu scopul de a fi transportate ilicit.\n\nBagajul aparținea unui conațional în vârstă de 25 de ani. Țigările au fost confiscate, iar tânărul riscă să fie sancționat contravențional conform legislației în vigoare.",
  "metadata": {
    "original_file": "ZiuaDeAzi_0138.html"
  }
}