{
  "title": "Top destinații gastronomice din regiunea Cahul, care merită a fi vizitate",
  "content": "Regiunea Cahul din sudul Republicii Moldova este recunoscută nu doar pentru peisajele sale, ci și pentru tradițiile sale culinare. Aici, rețetele autentice sunt transmise din generație în generație, multe devenind afaceri locale apreciate atât de localnici, cât și de turiști din întreaga lume. Fie că vorbim de pâinea proaspătă, pizza cu aluat fraged sau mâncăruri tradiționale, la Cahul găsești preparate care merită gustate.\n\nS.A „Cahulpan” este cea mai mare fabrică de pâine din sudul țării, fiind apreciată pentru produsele sale de panificație, cofetărie și băuturi nealcoolice. Fabrica a fost întemeiată tocmai în anul 1946, iar pâinea coaptă la Cahul a trecut granițele, ajungând pe mesele oamenilor din România, Grecia, Ucraina, Franța și Germania.\n\nCu o echipă de peste 180 de angajați și o rețea extinsă de magazine, S.A. „Cahulpan” reprezintă un veritabil brand al regiunii Cahul, caracterizat prin autenticitatea gustului și transmiterea emoției locale. „Cahulpan” este cea mai mare fabrică de pâine din sudul țării, fiind apreciată pentru produsele sale de panificație, cofetărie și băuturi nealcoolice.\n\nCea mai bună pizza italiană nu o găsești doar în țara de origine, dar și aici, acasă, în Republica Moldova, și anume la Pizzeria „Augusto” din Cahul. Aluatul este preparat după o rețetă unică, iar ingredientele, de la cașcaval până la cele mai fine umpluturi, sunt toate locale, garantând o explozie de gusturi la fiecare mușcătură.\n\n„Casa Bunicului” – Amintiri din copilărie la masa ta\n\nDacă vă este dor de gustul bucatelor din copilărie, atunci „Casa Bunicului” este pensiunea pe care trebuie să o vizitați în primul rând atunci când veniți la Cahul. Gustul bucatelor tradiționale de aici, preparate cu dragoste de gazde, nu se compară cu nimic în lume. La masă, puteți savura și un pahar cu vin de casă „Rară Neagră”, licoare preparată după rețeta bunicului Gheorghe Lazăr.\n\n„Eco-Village Văleni” – Cel mai bun sat turistic din Republica Moldova\n\n„Eco-Village Văleni” este o agropensiune care face parte din Rezervația „Prutul de Jos”, înregistrată în Rețeaua Mondială UNESCO a Rezervațiilor Biosferei. În satul Văleni vă puteți bucura de peisaje pitorești, plimbări cu bicicleta sau barca. Pensiunea are și o vinărie de familie, piscină, dar și căsuțe pentru cazare.\n\nPentru cei care vor să încerce prepararea bucatelor tradiționale, atelierul lui tanti Mașa din Slobozia Mare este locul perfect. Tanti Mașa este renumită pentru dulcețurile ei unice, făcute din smochine, flori de soc, salcâm, roșii cherry și multe altele. Fiecare borcan este o explozie de arome, care îți aduce aminte de gusturile de odinioară și îți lasă gura apă.\n\nToate aceste afaceri au fost susținute financiar prin intermediul programului „EU4Moldova: Regiuni- cheie”, finanțat de UE și implementat de PNUD și UNICEF.\n\nProgramul „EU4Moldova: Regiuni-cheie” (2019-2024) susține dezvoltarea social-economică inteligentă, incluzivă și durabilă în regiunile Cahul și Ungheni, pentru a asigura cetățenilor o calitate mai bună a vieții. Programul are un buget total de 23 de milioane de euro, este finanțat de Uniunea Europeană și implementat de Programul Națiunilor Unite pentru Dezvoltare (PNUD) și Fondul Națiunilor Unite pentru Copii (UNICEF).",
  "metadata": {
    "original_file": "ZiuaDeAzi_0423.html"
  }
}