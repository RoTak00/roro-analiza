{
  "title": "Din inimă pentru Adriana Tabac: Un apel disperat pentru ajutor",
  "content": "Adriana, originară din satul Roșu, raionul Cahul, a fost diagnosticată cu cancer în urmă cu câțiva ani. Acum, ea se luptă din nou cu boala.\n\nFiind mamă singură a unui băiețel, ea își dorește cu ardoare să-și vadă copilul crescând. Toți cei care doresc să-i fie alături în această luptă dificilă pot contribui la salvarea vieții ei.\n\nAu mai rămas câteva zile până la finele campaniei. Astfel, orice donație, indiferent de sumă, este binevenită.\n\nBună ziua, mă numesc Adriana și am 36 de ani. Povestea tristă a vieții mele începe în anul 2018, când am fost diagnosticată cu cancer la sân. Am urmat tratament cu chimioterapie și mi-a fost efectuată o intervenție chirurgicală, în care mi s-a extirpat un sân. Un an mai târziu, cancerul a reușit iar sa de-a buzna peste mine (de data aceasta ginecologic), a urmat încă o intervenție în care mi s-a înlăturat sistemul reproductiv. \n\n Patru ani de remisie și parcă tot ce a fost mai rău a rămas în trecut.... însă nu a fost să fie.... Cancerul s-a întors din nou. Sunt la pământ, dar vreau sa lupt! Vreau sa trăiesc! Am un băiețel pe care îl cresc singură și are nevoie de mine, de o mama sănătoasă !! Vă rog din tot sufletul să-mi fiți alături în această luptă! Eu cred cu toată ființa mea ca voi reuşi, că voi învinge. Dar nu voi reuşi fără VOI, oameni cu suflet mare! \n\n Vă mulțumesc pentru tot binele făcut.\n\nCei care doresc să o ajute pe Adriana pot accesa AICI.",
  "metadata": {
    "original_file": "ZiuaDeAzi_0087.html"
  }
}