{
  "title": "Elevii Colegiului de medicină din Cahul s-au clasat pe locul I în cadrul Campionatul Final al Quiz-ului Pro Integritate, organizat de CNA",
  "content": "Elevii Colegiului de medicină din Cahul sunt marii învingători ai Campionatul Final al Quiz-ului Pro Integritate, organizat de Centrul Național Anticorupție (CNA).\n\nTinerii au concurat cu alte echipe de elevi din Colegiile de medicină din mun. Chișinău, Bălți, Orhei și Ungheni, finaliste ale concursurilor desfășurate, înregistrând cele mai multe răspunsuri corecte. Elevii au fost provocați să răspundă la întrebări despre etică, prevenirea corupției și importanța integrității în profesia medicală. Învingătorii s-au ales cu premii de la partenerii de proiect și cu diplome de apreciere din partea CNA.\n\nPe locul doi s-a clasat Colegiul de medicină din Orhei, iar pe locul 3 – Colegiul de medicină din Ungheni. Celelalte echipe au fost menționate pentru participare și pentru implicare în activitățile organizate de CNA în domeniul prevenirii corupției și creșterii culturii de integritate.\n\nProiectul a fost realizat cu sprijinul Proiectului „Echitate în sănătate prin responsabilizare socială”, implementat de Crucea Roșie din Elveția în parteneriat cu AO HOMECARE și AO CASMED, fiind finanțat de Agenția Elvețiană pentru Dezvoltare și Cooperare.",
  "metadata": {
    "original_file": "ZiuaDeAzi_0194.html"
  }
}