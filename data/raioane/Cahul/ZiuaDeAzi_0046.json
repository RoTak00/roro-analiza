{
  "title": "Un lot comercial de produse chimice și de igienă, tăinuite într-un camion, depistate la vama Cahul",
  "content": "Cazul a fost documentat de funcționarii postului vamal Cahul, după ce, pe sensul de intrare în țară, pentru verificări s-a prezentat un camion ce se deplasa din România, și care transporta marfă în adresa unui agent economic nerezident.\n\nÎn rezultatul efectuării controlului fizic detaliat, în habitaclu și în spațiile special adaptate ale camionului, au fost depistate produse de igienă și chimice de uz casnic, în cantități comerciale, ce au fost tăinuite în scopul transportării ilicite.\n\nCantitatea mărfurilor nedeclarate este de circa 1400 de unități, cu volume de 500, 700 și 750 ml.\n\nPe caz este documentat șoferul, un cetățean al Republicii Moldova, în vârstă de 44 de ani.\n\nMărfurile au fost ridicate și sunt pasibile confiscării, iar persona riscă să fie sancționată contravențional.",
  "metadata": {
    "original_file": "ZiuaDeAzi_0046.html"
  }
}