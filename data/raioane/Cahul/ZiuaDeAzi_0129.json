{
  "title": "Episcopia Basarabiei de Sud organizează tradiționalul concert de colinde „Colindul Sfânt și Bun”. Vezi detalii",
  "content": "Cahulenii sunt invitați duminică, 22 decembrie, la tradiționalul concert de colinde „Colindul Sfânt și Bun”(ediția III) care va avea loc la ora 17:00, în incinta Palatului de Cultură „Nicolae Botgros” din Cahul.\n\nConcertul va fi susținut de colectivele corale ale parohiilor din raioanele Cahul, Cantemir, Cimișlia și Leova. Acesta se va desfășura cu binecuvântarea și participarea Preasfințitului Părinte Veniamin.\n\nLocuitorii sunt așteptați în număr cât mai mare pentru a celebra ajunul Crăciunul și de a se bucura de frumusețea colindelor.\n\nEvenimentul este organizat de Episcopia Basarabiei de Sud, în colaborare cu Primăria Municipiului Cahul și Palatul de Cultură.",
  "metadata": {
    "original_file": "ZiuaDeAzi_0129.html"
  }
}