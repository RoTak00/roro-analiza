{
  "title": "RIBAKOV TEAM a organizat două seminare la care s-au adunat 199 de sportivi",
  "content": "În perioada 21 și 22 septembrie, clubul RIBAKOV TEAM care este specializat pe Taekwon-Do și Kickboxing, a organizat două seminare la care au participat 199 de sportivi din patru localități în care activează clubul și anume: Cahul, Cantemir, Crihana și Colibași.\n\nPrimul seminar a fost dedicat celor mai mici luptători care s-au bucurat de multe lucruri noi învățate prin jocuri, acest program special este numit TAEKWON-DO KIDS.\n\nAl doilea seminar a fost pentru sportivii mai mari și a fost un seminar de luptă în stil de TAEKWON-DO și KICKBOXING.\n\nPreședintele și antrenorul principal al clubului RIBAKOV TEAM, Gheorghe Ribakov, a subliniat importanța acestor seminare în dezvoltarea sportivilor și a declarat că astfel de evenimente vor continua să fie parte integrată a activităților clubului.\n\nRIBAKOV TEAM își propune să sprijine talentul și dedicarea tinerilor sportivi din regiune, contribuind la creșterea popularității artelor marțiale în special TAEKWON-DO ITF și WAKO KICKBOXING.",
  "metadata": {
    "original_file": "ZiuaDeAzi_0478.html"
  }
}