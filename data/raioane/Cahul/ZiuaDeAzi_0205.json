{
  "title": "inCERC cu Maxim Papana - pasiunea pentru istorie, cum să organizezi o nuntă ideală și Ansamblul ,,Izvorașul'' din Cahul",
  "content": "Noul invitat al emisiunii inCERC este Maxim Papana, profesor de istorie, moderator și dansator al Ansamblului de dansuri populare ,,Izvorașul'' din municipiul Cahul.\n\nÎn cadrul interviului, invitatul a menționat despre importanța și actualitatea istoriei în ziua de astăzi. Totodată, acesta a enumerat câteva dintre temerile și problemele cu care se confruntă elevii la proba de examen la istorie, venind cu sfaturi utile care i-ar ajuta în procesul de pregătire.\n\nDe asemenea, în calitate de moderator, el a povestit cum au fost evenimentele din 2024, cât de mult se mai respectă tradițiile moldovenești și cât de mult s-au schimbat acestea după pandemie.\n\nNu în ultimul rând, Maxim Papana ne-a relatat cu entuziasm și despre experiența ca dansator de la 14 ani în Ansamblul de dansuri populare ,,Izvorașul'' din municipiul Cahul. Acesta a dezvăluit ce se întâmplă în culisele concertelor și cum este de fapt conducătorul ansamblului, domnul Ion Arabadji.\n\nPentru mai multe detalii interesante, vă invităm să vizionați emisiunea integrală.",
  "metadata": {
    "original_file": "ZiuaDeAzi_0205.html"
  }
}