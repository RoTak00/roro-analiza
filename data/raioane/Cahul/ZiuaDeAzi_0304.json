{
  "title": "Trasport ilegal de masă lemnoasă depistat la Cahul. Detalii",
  "content": "Inspectorii de mediu din Cahul au identificat recent un caz de transport ilegal de masă lemnoasă.\n\nAcțiunea a avut loc în cadrul unei verificări de rutină pe drumurile publice, în urma căreia s-a constatat că șoferul vehiculului transporta lemne fără documentele permisive necesare, prevăzute de Codul Contravențional al Republicii Moldova.\n\nConform legii, transportul masei lemnoase fără documente care să ateste proveniența legală și scopul transportului reprezintă o contravenție și atrage sancțiuni.\n\nInspectoratul pentru Protecția Mediului reamintește că orice activitate de transport și exploatare a resurselor naturale, inclusiv a lemnului, trebuie să respecte strict cadrul legal, pentru a preveni tăierile ilegale și a proteja pădurile din țară.\n\nÎn urma documentării cazului, inspectorii au aplicat sancțiuni contravenționale și au dispus măsuri corespunzătoare pentru a preveni repetarea unor astfel de incidente. Inspectoratul pentru Protecția Mediului îndeamnă cetățenii să respecte legislația și să contribuie la protejarea resurselor naturale, raportând orice activități suspecte sau ilegale.",
  "metadata": {
    "original_file": "ZiuaDeAzi_0304.html"
  }
}