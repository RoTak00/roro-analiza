{
  "title": "Filarmonica Municipală Cahul, recunoscută pentru excelența culturală la nivel național",
  "content": "Cu ocazia Zilei Culturii Naționale, Ilie Rotila Croitoru, dirijor și director artistic al Filarmonicii Municipale Cahul, a fost onorat cu diploma de laureat oferită de Ministerul Culturii pentru contribuția sa remarcabilă la promovarea muzicii clasice în sudul Republicii Moldova.\n\nFilarmonica Municipală Cahul felicită, de asemenea, colegii din domeniu pentru recunoașterea eforturilor lor: Rodica Panașescu, recent distinsă la Gala Excelenței Muzicale, Ion Arabadji și Agnesa Grecova-Grosu, premiați pentru activitatea lor profesională.\n\nÎn acest spirit de sărbătoare, instituția își exprimă profunda recunoștință partenerilor care sprijină activitatea sa: Primăria Municipiului Cahul, Societatea Filarmonicii Cahul și mediul privat, al căror suport face posibilă promovarea culturii în regiune.",
  "metadata": {
    "original_file": "ZiuaDeAzi_0043.html"
  }
}