{
  "title": "FOTO// Au început lucrările pentru sensul giratoriu de la autogară în mun. Cahul",
  "content": "Amenajarea intersecției de tip giratoriu situată la străzile Dunării, Mihai Viteazul, pr. Republicii și strada Doinelor din municipiul Cahul a fost atribuită în urma unei licitații deschise organizate pe platforma achiziții.md.\n\nPotrivit informațiilor disponibile, valoarea estimată a proiectului, fără TVA, este de 10.823.358 MDL. Procedura a fost deschisă pentru clarificări între 28 august și 12 septembrie 2024, iar ofertele au fost primite în perioada 12-20 septembrie 2024.\n\nLa licitație au participat două companii:\n• AVTOMAGISTRALI-PIVDENI INTERNATIONAL SRL , cu o ofertă de 9.148.630,14 MDL, dar cu statutul de ofertă anulată .\n• MASTERDRUM , cu o ofertă de 10.045.702,90 MDL, care a fost desemnată drept câștigătoare .\n\nContractul a fost semnat pe o perioadă de trei ani, cuprinsă între 25 noiembrie 2024 și 29 noiembrie 2027. Proiectul urmărește fluidizarea traficului rutier, reducerea timpilor de așteptare și îmbunătățirea condițiilor de circulație în una dintre cele mai aglomerate zone din municipiu.",
  "metadata": {
    "original_file": "ZiuaDeAzi_0027.html"
  }
}