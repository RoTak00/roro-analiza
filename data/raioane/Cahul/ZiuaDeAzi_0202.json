{
  "title": "Nicolae Dandiș îndeamnă cetățenii români din Cahul să participe la alegerile parlamentare din România",
  "content": "Primarul municipiului Cahul, Nicolae Dandiș, a adresat un apel cetățenilor români din Cahul să participe la alegerile parlamentare din România, care au loc în aceste zile.\n\nÎntr-un mesaj publicat pe rețelele de socializare, edilul i-a încurajat pe cetățeni să își exercite dreptul de vot la secția deschisă în cadrul Universității de Stat „B.P. Hasdeu” din Cahul , între orele 7:00 și 21:00 .\n\n„ Dragi cahuleni care sunteți și cetățeni români! Vă îndemn astăzi și mâine să mergem să votăm pentru a alege deputații și senatorii din Parlamentul României! Doamne ajută! ”, a transmis Nicolae Dandiș.",
  "metadata": {
    "original_file": "ZiuaDeAzi_0202.html"
  }
}