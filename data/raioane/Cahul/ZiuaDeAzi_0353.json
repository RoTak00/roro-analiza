{
  "title": "Au adus acasă Super Grand Prix-ul! Tinerii artiști din Cahul, mari câștigători la „Constelația Talentelor” 2024",
  "content": "Cursul de pictură „Picasso” al Centrului de Creație „Luceafărul” din Cahul a făcut senzație la Festivalul Internațional „Constelația Talentelor” 2024, desfășurat în secțiunea de pictură, aducând acasă o serie de trofee. În fruntea echipei, Alina Cebotari a câștigat Super Grand Prix-ul competiției, marcând o reușită extraordinară pentru tinerii artiști din Cahul.\n\nAlături de ea, elevele Negru Victoria, Pulcev Paula și Costandachi Laura s-au remarcat prin lucrările lor artistice, fiecare obținând câte un trofeu în cadrul festivalului. Performanța lor nu doar că aduce mândrie instituției, dar reflectă și dedicația echipei de la A.O. Pro Art Deco , sub îndrumarea căreia acești tineri talentați au reușit să atingă excelența artistică.\n\nAceste premii reprezintă o recunoaștere internațională a muncii și creativității lor, contribuind la arta locală și la dezvoltarea tinerelor talente din Cahul.",
  "metadata": {
    "original_file": "ZiuaDeAzi_0353.html"
  }
}