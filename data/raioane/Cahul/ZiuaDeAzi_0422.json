{
  "title": "95 de agricultori din Cahul și Cantemir vor primi semințe de grâu FAO. Vezi lista integrală:",
  "content": "Organizația pentru Alimentație și Agricultură a Națiunilor Unite (FAO) a aprobat un ajutor de 400 de tone de semințe de grâu, ca urmare a demersurilor Ministerului Agriculturii și Industriei Alimentare (MAIA). Ordinul MAIA 161/2024, publicat în Monitorul Oficial, reglementează distribuirea semințelor de grâu de toamnă, achiziționate prin Proiectul de Urgență FAO. Acesta detaliază modalitățile de calcul și condițiile de eligibilitate.\n\nDe azi, 16 octombrie 2024, agricultorii care au înregistrat pierderi de peste 70% la culturile de grâu din cauza secetei pot solicita acest ajutor. Cererile scrise trebuie depuse la direcțiile agricole raionale, iar distribuția este gestionată de FAO.\n\nCondițiile de eligibilitate impun ca beneficiarii să fie proprietarii sau deținătorii terenurilor agricole afectate și să prezinte documente care să confirme daunele suferite în 2024. În funcție de pierderile raportate, sprijinul se acordă astfel:\n• 30 kg de semințe per hectar pentru pierderi de 70%-80%, cu un plafon de 8.000 kg pe beneficiar;\n• 90 kg de semințe per hectar pentru pierderi de 81%-100%, cu același plafon de 8.000 kg pe beneficiar.\n\nVezi lista beneficiarilor ajutorului material de semințe de grâu AICI.",
  "metadata": {
    "original_file": "ZiuaDeAzi_0422.html"
  }
}