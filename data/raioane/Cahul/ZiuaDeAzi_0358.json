{
  "title": "Studioul Teatral „Masca” din Cahul a participat la Festivalul ,,Rampa Teatrală” din Pașcani",
  "content": "Pe 26 octombrie, Studioul Teatral „Masca” a urcat pe scena Casei de Cultură din Pașcani, România, participând la cea de-a VII-a ediție a Festivalul Internațional de Teatru pentru Copii și Tineret „Rampa Teatrală”.\n\nAlături de alte 14 trupe din România și Republica Moldova, artiștii noștri au prezentat spectacolul „Peripețiile lui Păcală” de Petre Dulfu.\n\nPrestația tinerilor actori a captivat publicul prin reinterpretarea inspirată a poveștii populare, aducând bucurie și veselie în sala de spectacol. Entuziasmul și talentul lor au fost apreciate de toți cei prezenți, consolidând reputația teatrului nostru în cadrul festivalului.\n\nParticiparea la acest eveniment a fost posibilă datorită susținerii Primăriei Municipiului Cahul.",
  "metadata": {
    "original_file": "ZiuaDeAzi_0358.html"
  }
}