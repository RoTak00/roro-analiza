{
  "title": "Ansamblul „Izvorașul” din Cahul, prezent la aniversarea de 90 de ani a Centrului Național de Conservare și Promovare a Patrimoniului Cultural Imaterial",
  "content": "Astăzi, 9 noiembrie, Ansamblul de muzică și dans popular „Izvorașul” din Cahul a avut onoarea de a performa la celebrarea celor 90 de ani de la fondarea Centrului Național de Conservare și Promovare a Patrimoniului Cultural Imaterial (CNCPPCI).\n\nEvenimentul festiv s-a desfășurat la Palatul Republicii și a reunit personalități și specialiști din domeniul culturii, precum și invitați de seamă din România, Israel, Turcia și Italia.\n\nCu un repertoriu autentic, ansamblul „Izvorașul”, sub îndrumarea coregrafului Ion Arabadji și dirijorului Alexandru Pasat, a adus în prim-plan tradițiile și valorile culturale ale regiunii Cahul, marcând astfel contribuția Moldovei la conservarea patrimoniului imaterial.\n\nProgramul evenimentului a inclus și alte momente artistice susținute de ansambluri folclorice renumite din întreaga țară, precum și de oaspeți internaționali, transformând această aniversare într-o sărbătoare a tradițiilor culturale ale Moldovei.",
  "metadata": {
    "original_file": "ZiuaDeAzi_0287.html"
  }
}