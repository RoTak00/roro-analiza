{
  "title": "Jucătorii de tenis din Cahul au fost premiați pentru rezultatele obținute în ultimul an",
  "content": "Asociația Amatorilor de Tenis de Masă Cahul a organizat pe 28 ianuarie 2025 Adunarea Generală anuală, prilej cu care a făcut bilanțul activităților din 2024 și a trasat noi obiective pentru anul în curs. Evenimentul a reunit pasionații acestui sport, care au avut ocazia să afle despre rezultatele remarcabile obținute de sportivii locali în competiții naționale și internaționale.\n\nLa adunare, cei mai buni jucători au fost premiați pentru performanțele lor excepționale, iar antrenorii și voluntarii au fost felicitați pentru contribuția adusă la dezvoltarea tenisului de masă în municipiu. De asemenea, s-a prezentat calendarul competițiilor pentru anul 2025, care include atât turnee locale, cât și participarea la evenimente naționale și internaționale.",
  "metadata": {
    "original_file": "ZiuaDeAzi_0003.html"
  }
}