{
  "title": "Sergiu Rența îndeamnă partidele să renunțe la subvențiile de stat și să sprijine populația cu compensații",
  "content": "Într-un live transmis pe rețelele de socializare, consilierul independent din municipiul Cahul, Sergiu Rența , a lansat un apel către partidele politice din Republica Moldova. Acesta le-a solicitat să renunțe la finanțările de 62 de milioane de lei prevăzute pentru anul 2025 din bugetul de stat și să direcționeze acești bani către cetățeni, pentru compensații la facturile la energie.\n\nRența a evidențiat problema utilizării banilor publici de către partidele politice, calificând multe dintre acestea drept „SRL-uri” care funcționează doar pe hârtie, fără un impact real asupra bunăstării populației. În opinia sa, „partiduțele” nu doar că se hrănesc din bugetul de stat, dar și manipulează cetățenii în interes propriu.\n\nPotrivit lui Sergiu Rența, Comisia Electorală Centrală a publicat cifrele aferente subvențiilor din bugetul de stat pentru anul 2024. Cele mai mari alocații au revenit către:\n\nRența a sugerat ca aceste sume considerabile să fie utilizate pentru achitarea facturilor de gaz, curent și alte cheltuieli ale cetățenilor afectați de criza economică.\n\nConsilierul independent a îndemnat liderii politici să își asume o responsabilitate mai mare față de popor:\n\nTotodată, acesta a subliniat că diaspora nu ar trebui împovărată cu noi taxe sau „facturi adoptate” în sprijinul politicii locale, având în vedere sacrificiile deja făcute de moldovenii plecați în străinătate.\n\nRența a încheiat mesajul său solicitând transparență în gestionarea banilor publici și măsuri reale pentru sprijinirea populației, mai ales în contextul dificultăților economice tot mai accentuate.",
  "metadata": {
    "original_file": "ZiuaDeAzi_0059.html"
  }
}