{
  "title": "Cadavrul unui bărbat dispărut din raionul Cahul, găsit lângă un transformator electric",
  "content": "La data de 25 septembrie 2024, un bărbat a alertat poliția din raionul Cahul cu privire la dispariția tatălui său, în vârstă de 60 de ani. Poliția a inițiat imediat măsurile de căutare.\n\nLa data de 27 septembrie 2024, autoritățile au descoperit cadavrul bărbatului lângă un transformator de energie electrică, situat pe un câmp din apropierea localității. Examinările preliminare au relevat urme de electrocutare pe suprafața cadavrului.\n\nCazul este în continuare investigat pentru a stabili toate circumstanțele care au condus la această tragedie.",
  "metadata": {
    "original_file": "ZiuaDeAzi_0482.html"
  }
}