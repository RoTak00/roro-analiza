{
  "title": "Hramul satului Badicul Moldovenesc: Vezi programul",
  "content": "Primăria satului Badicul Moldovenesc, raionul Cahul, invită toți locuitorii pentru a sărbători ,,Sfinții arhangheli Mihail și Gavril'' pe data de 21 noiembrie.\n\nAstfel, începând cu ora 13:00 și până la 21:00, vizitatorii vor avea parte de un program divers, ce va include numere artistice ale instituțiilor din localitate, A.F. ,,Vatra Dorului'', artiști amatori, grupul de dans al Casei de Cultură și invitați surpriză.\n\nDe asemenea, organizatorii promit și o serie de concursuri, printre care: concurs de amenajare ,,Casa Mare'', concurs ,,Masa de sărbătoare'', concurs de expoziții a roadelor anului, dar și hora de sărbătoare.",
  "metadata": {
    "original_file": "ZiuaDeAzi_0253.html"
  }
}