{
  "title": "Sistare temporară a apei potabile în Cahul și satul Roșu din cauza unei avarii majore pe un timp de 8-12 ore",
  "content": "S.A. „Apă-Canal Cahul” anunță o sistare temporară a furnizării apei potabile în sectoarele Lipovanca, Centru, Valincea, Focșa și satul Roșu, din cauza unei avarii semnificative la tronsonul principal de distribuție.\n\nAvaria a fost cauzată de degradarea avansată a conductei principale, cu un diametru de 500 mm, ceea ce a dus la o fisură longitudinală extinsă. Echipele de intervenție se află la fața locului pentru a remedia situația, estimând că lucrările vor dura între 8 și 12 ore, în funcție de complexitatea reparațiilor.\n\nÎn cazul unor întârzieri sau modificări, consumatorii vor fi informați prin intermediul site-ului oficial și paginilor de social media ale companiei.",
  "metadata": {
    "original_file": "ZiuaDeAzi_0017.html"
  }
}