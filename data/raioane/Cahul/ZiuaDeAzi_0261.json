{
  "title": "Festival de Crăciun în Zîrnești. Vezi programul aici:",
  "content": "În perioada 28-30 noiembrie și 5-7, 12-14, 19-21 decembrie , în satul Zîrnești din municipiul Cahul, pe strada Școlii, va avea loc Festivalul de Crăciun , un eveniment gratuit, organizat pentru a celebra Nașterea Domnului.\n\nParticipanții vor avea parte de jocuri, colinde, tobogan, activități de craft și multe delicii culinare, precum cartofi prăjiți, hotdog, prăjituri, ceai, cafea și ciocolată caldă . De asemenea, vor fi organizate tombole cu premii .\n\nFestivalul este organizat de CMI Aid și își propune să aducă comunitatea împreună într-o atmosferă de sărbătoare și bucurie.",
  "metadata": {
    "original_file": "ZiuaDeAzi_0261.html"
  }
}