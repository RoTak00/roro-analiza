{
  "title": "Arbori noi plantați la marginea orașului Cahul: Primăria contribuie la un mediu mai curat",
  "content": "Primarul municipiului Cahul, alături de echipele Î.S. Silva Sud și angajați ai Primăriei, a participat astăzi la o acțiune de plantare a arborilor. Pe o porțiune de teren situată la marginea orașului au fost plantați puieți de salcâm și frasin.\n\nÎn zilele următoare, inițiativa va continua prin plantarea de arbori în spațiile verzi din raza municipiului.\n\nAceastă acțiune este parte a eforturilor autorităților locale de a îmbunătăți calitatea aerului și de a oferi locuitorilor un oraș mai verde și mai prietenos cu natura.",
  "metadata": {
    "original_file": "ZiuaDeAzi_0237.html"
  }
}