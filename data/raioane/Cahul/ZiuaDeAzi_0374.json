{
  "title": "Țigări tăinuite în portbagajul unui autoturism, depistate de vameși la Cahul",
  "content": "La pista ieșire a postului vamal Cahul, pentru efectuarea controlului de specialitate s-a prezentat un mijloc de transport de model “Audi”, ce se deplasa spre România.\n\nȘoferul, un nerezident în vârstă de 42 de ani, a comunicat că transportă doar bunuri personale.\n\nUrmare a controlului vamal, în portbagajul autoturismului, precum și în bagajele personale au fost depistate 100 de pachete de țigarete cu timbru de acciz al Republicii Moldova, tăinuite în scopul transportării ilicite.\n\nÎn rezultat, țigaretele au fost ridicate și sunt pasibile confiscării speciale, iar persoana riscă să fie sancționată contravențional.",
  "metadata": {
    "original_file": "ZiuaDeAzi_0374.html"
  }
}