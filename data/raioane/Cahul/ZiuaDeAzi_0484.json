{
  "title": "Vitalie Gavrouc la Forumul Național al Școlilor de Muzică: „Este timpul să consolidăm comunitatea artistică și să susținem talentele”",
  "content": "Deputatul Vitalie Gavrouc a participat la prima ediție a Forumului Național al Școlilor de Muzică din municipiul Cahul, unde a menționat despre necesitatea consolidării comunității artistice și sprijinirii talentelor din Republica Moldova.\n\n„Mă bucur să revin la familia mea, comunitatea artistică, mă bucur că după câțiva ani ne-a reușit acest început. Este foarte important să ne consolidăm”, a declarat Gavrouc.\n\nEl a evidențiat potențialul artistic al țării, însă a menționat și lipsa resurselor financiare pentru a susține aceste talente.\n\n„Republica Moldova are foarte multe talente, dar puține resurse financiare pentru a le susține, deci este nevoie de o bază legislativă la care noi lucrăm”, a afirmat deputatul, adăugând că este important ca sectorul artistic să înțeleagă nevoile și drepturile sale.\n\nVitalie Gavrouc susține ideea continuării tradițiilor artistice și creării unui sistem eficient de susținere financiară, care să asigure succesul pe termen lung.\n\nÎn încheiere, Gavrouc a vorbit despre rolul sectorului muzical în dezvoltarea unei națiuni cu potențial cultural.\n\n„Este o ocazie extraordinară pentru a vorbi astăzi despre acest sector muzical, pentru că anume aici se creează acele baze a unui stat cu adevărat plin de potențial, care înțelege că are o demnitate, în primul rând, culturală”, a concluzionat deputatul.",
  "metadata": {
    "original_file": "ZiuaDeAzi_0484.html"
  }
}