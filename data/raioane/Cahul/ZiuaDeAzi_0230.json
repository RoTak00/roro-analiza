{
  "title": "Nicolae Dandiș: „Cahul, fii binecuvântat!”",
  "content": "Cu ocazia Hramului localității, dedicat Sfinților Arhangheli Mihail și Gavriil, Primăria municipiului Cahul a organizat o serie de activități dedicate comunității locale. În cadrul evenimentelor desfășurate în Piața Horelor, primarul Nicolae Dandiș a transmis un mesaj de felicitare cetățenilor.\n\n„Când vorbim despre Hramul localității, vorbim în primul rând despre spiritualitate, despre credință, despre bunătate, despre relațiile oamenilor cu Dumnezeu. Fiecare localitate are niște sfinți protectori la care ne rugăm pentru ca localitatea noastră să fie protejată, să fie pace în lume, pace în țară, pace în localitate, bunăstare și sănătate în fiecare familie. Ne dorim ca în localitatea noastră toate lucrurile frumoase să fie multiplicate. Îi mulțumim lui Dumnezeu pentru ceea ce avem și le mulțumim fiecărui cahulean în parte pentru eforturile, dedicația și munca lor, astfel încât în localitatea noastră să fie mai bine. Cu ocazia acestei sărbători frumoase, vreau să felicit pe toți locuitorii municipiului Cahul, pe toți cahulenii, indiferent unde s-ar afla. Suntem un popor creștin și ne rugăm la Dumnezeu ca oamenii să fie mai buni. Avem nevoie de credință, de mai multă empatie, de mai multă înțelepciune, indiferent de funcția sau rolul pe care îl avem în societate .Vreau să le mulțumesc celor care sunt alături de noi la sărbătoare și vreau ca, pe parcursul acestei zile, toate activitățile care sunt planificate să fie sub protecția și binecuvântarea lui Dumnezeu. Cahul, fii binecuvântat!”,",
  "metadata": {
    "original_file": "ZiuaDeAzi_0230.html"
  }
}