{
  "title": "Elevii și studenții din Cahul au participat la Școala de Toamnă „Constituția - Lege Fundamentală” | FOTO",
  "content": "În perioada 31 octombrie – 2 noiembrie 2024, în incinta sălii de lectură a bibliotecii „Grigore Vieru” din cadrul Universității de Stat „B.P. Hasdeu” din Cahul, s-a desfășurat Școala de Toamnă „Constituția - Lege Fundamentală”.\n\nEvenimentul a reunit elevi și studenți din municipiul Cahul, oferindu-le ocazia de a explora subiecte legate de Constituție și drepturile fundamentale.\n\nPe parcursul celor trei zile, participanții au asistat la sesiuni informative precum: „Ce este Constituția?”, „Drepturile fundamentale în Constituție” și „Constituția în context internațional”, dar și la ateliere de dezbateri și activități de grup, inclusiv proiecte pe tema „Propuneri pentru o constituție mai bună”.\n\nActivitatea a fost organizată în contextul programul „Cahul – Capitala Tineretului 2024”, implementată de Primăria municipiului Cahul, în parteneriat cu Centrul Inotek, Clinica Juridică „Echitate Socială” din Cahul și Universitatea de Stat „B.P. Hasdeu” din Cahul cu suportul Ministerului Educației și Cercetării al Republicii Moldova și Agenției Naționale pentru Tineret.",
  "metadata": {
    "original_file": "ZiuaDeAzi_0308.html"
  }
}