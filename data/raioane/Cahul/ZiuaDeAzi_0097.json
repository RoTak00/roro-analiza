{
  "title": "Damiana, despre „Galbenă Gutuie”: „Este piesa mea preferată de Crăciun” | VIDEO",
  "content": "Damiana a mărturisit că „Galbenă Gutuie” este piesa ei preferată de Crăciun, evocând emoții intense și nostalgie.\n\n„Îmi trezeşte o nostalgie friguroasă, mă trec fiorii și mă emoționează de fiecare dată. Nu, mama mea nu a pus gutui la geam, dar nici ei nu i-a fost uşor.”\n\nArtista a explicat că, deși a interpretat piesa în trecut, abia recent a reușit să realizeze o versiune de calitate înregistrată.\n\n„Am cântat-o de mai multe ori, însă niciodată n-am avut o versiune trasă în studio, care să sune calitativ şi să poată fi ascultată oriunde. Bine, studio-ul pentru Galbenă Gutuie a fost în sufrageria noastră, așa că a fost comod, călduț şi de suflet”, a dezvăluit ea cu umor și sinceritate.\n\nSuccesul piesei a fost unul remarcabil, varianta interpretată de Damiana adunând aproximativ 200.000 de vizualizări pe TikTok.\n\n„Oamenii îmi povestesc experiențele lor atât prin mesaje, cât şi în comentarii. Mi se pare fabulos cum o piesă poate aduce la un loc atâția oameni”, a adăugat artista, mulțumind celor care au rezonat cu interpretarea sa.\n\nPiesa „Galbenă Gutuie” continuă să creeze conexiuni și să inspire, demonstrând impactul emoțional pe care muzica îl poate avea asupra oamenilor.",
  "metadata": {
    "original_file": "ZiuaDeAzi_0097.html"
  }
}