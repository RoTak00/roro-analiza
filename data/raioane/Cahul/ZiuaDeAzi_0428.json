{
  "title": "Poliția din Cahul a surprins un bărbat lipind pliante în locuri neautorizate, cu mesajul „NU LA REFERENDUM”. Vezi ce riscă",
  "content": "Polițiștii de la Inspectoratul de Poliție Cahul au organizat și desfășurat mai multor razii în municipiul Cahul și alte localități din raionul Cahul.\n\nAstfel polițiștii au reținut un bărbat care lipea pliante în locuri neautorizate. Incidentul s-a produs în noaptea de 14 spre 15 octombrie 2024, la intrarea mai multor blocuri locative din municipiu, unde bărbatul a lipit pliante cu inscripția „NU LA REFERENDUM”.\n\nAngajații poliției au intervenit prompt, continuând investigațiile în vederea identificării și altor astfel de acțiuni similare care ar putea avea loc. Inspectoratul de Poliție a reiterat că persoanele care comit asemenea acțiuni ilegale riscă sancțiuni legale, fiind pasibile de o amendă în valoare de până la 6.000 lei.\n\nPoliția continuă să monitorizeze situația în contextul acestui caz, avertizând cetățenii asupra respectării legilor și a reglementărilor în vigoare.",
  "metadata": {
    "original_file": "ZiuaDeAzi_0428.html"
  }
}