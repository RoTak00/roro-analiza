{
  "title": "Eveniment special dedicat seniorilor din Cahul: „Și iar e toamnă-n calendar”. Vezi detalii",
  "content": "Municipiul Cahul invită seniorii la un eveniment special, ce va avea loc joi, 17 octombrie, începând cu ora 16:00, la Palatul de Cultură „Nicolae Botgros”.\n\nSub motto-ul „Și iar e toamnă-n calendar”, evenimentul își propune să unească generațiile prin cultură, oferind o seară plină de muzică, expoziție de picturi și gustări delicioase. Este o ocazie excelentă pentru ca seniorii din comunitate să se bucure de o atmosferă plăcută și să petreacă timp împreună.\n\nEvenimentul este organizat de Primăria municipiului Cahul, împreună cu Palatul de Cultură „Nicolae Botgros”.",
  "metadata": {
    "original_file": "ZiuaDeAzi_0412.html"
  }
}