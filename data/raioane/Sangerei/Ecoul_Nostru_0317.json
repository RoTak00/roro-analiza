{
  "title": "În atenţia plătitorilor de contribuţii la Bugetul de Asigurări Sociale de Stat | Ecoul Nostru",
  "content": "Casa Teritorială de Asigurări Sociale Sângerei informează plătitorii de contribuții la BASS despre disponibilitatea și utilizarea serviciilor electronice „e-Cerere Restituirea sumelor din BASS” și “e-Cerere Corectarea plăților la BASS”.\n\nPentru a beneficia de aceste servicii, persoanele responsabile (administratorul) din cadrul plătitorului de contribuții la BASS care deține o semnătură electronică validă sau un cont de utilizator pe portalul acces.cnas.md vor depune cererile electronic simplu și eficient, accesând pagina oficială www.cnas.gov.md . La secțiunea „Servicii Electronice” , acestea pot selecta opțiunea „e-Cerere Restituirea sumelor din BASS” și, respectiv, “e-Cerere Corectarea plăților la BASS”.\n\nTotodată informăm, că solicitarea restituirii sumelor din BASS și/sau corectării plăților la BASS se efectuează în conformitate cu prevederile Regulamentului privind restituirea sumelor din bugetul asigurărilor sociale de stat plătitorilor de contribuții, aprobat prin Ordinul CNAS nr. 157-A din 08.11.2022, cu prezentarea documentelor confirmative și/sau Regulamentului privind corectarea plăților la bugetul asigurărilor sociale de stat, aprobat prin Ordinul CNAS nr. 247-A din 27.12.2022, cu modificările și completările ulterioare. Regulamentele menționate pot fi consultate, accesând pagina oficială www.cnas.gov.md./\n\nUtilizarea acestor servicii electronice contribuie la o comunicare eficientă și comodă între plătitorii de contribuții la BASS și CNAS, cu rezultate rapide privind soluționarea cererilor, având ca scop principal automatizarea proceselor de depunere și procesare a cererilor.",
  "metadata": {
    "original_file": "Ecoul_Nostru_0317.html"
  }
}