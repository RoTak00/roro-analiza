{
  "title": "Promovăm personalitățile plaiului sângerean | Ecoul Nostru",
  "content": "Biblioteca Publică raională Sângerei a organizat o întâlnire de suflet cu poetul nevăzător Andrei LUȚCAN. Activitatea dată se înscrie în demersul promovat de instituția de carte „Promovăm personalitățile plaiului sângerean”.\n\nLa această activitate frumoasă au participat elevii clasei a IV – a ai învățătoarei Ludmila ONCEANU de la LT ”Olimp”. Ei au întâmpinat scriitorul cu pâine și sare. Ei au fost bine pregătiți și au propus un recital al poeziei scriitorului venerat. Copii au recitat cu mult drag și suflet poeziile autorului și l-au bucurat mult ,cât și pe soția sa , Valentina LUȚCAN , mereu însoțitoare. Împreună cu învățătoarea lor , elevii participanți la întâlnirea caldă și de neuitat, au dorit să cunoască mai multe detalii și momente din viața și activitatea de scriere a unei poezii a poetului. Andrei Luțcan a împărtășit cu drag, momente din viața sa, inclusiv cum scrie poeziile în cazul său, când doar sufletul său are lumină și vede, iar privirea ochilor este lipită de lumină. Ludmila Onceanu în numele copiilor clasei sale a mulțumit pentru întâlnirea de suflet care au trăit-o împreună la bibliotecă. Odată cu poetul , pe copii i-a frapat și atmosfera bibliotecii vegheată de liniștea și tot odată imensitatea cărților care-i așteaptă ca cititori. Inclusiv ei s-au bucurat să vadă cărți de-ale poetului pe rafturile bibliotecii.",
  "metadata": {
    "original_file": "Ecoul_Nostru_0563.html"
  }
}