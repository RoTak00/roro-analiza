{
  "title": "De Ziua Limbii Române, locuitorii de la Biruința au scris o dictare | Ecoul Nostru",
  "content": "„A fost greu, dar mi s-a părut că a dictat-o foarte repede, a fost interesant, o experiență foarte bună pentru noi.”\n\n„Dictarea pentru mine a fost ca de obicei, un pic greu, dar m-am descurcat. A fost despre limba noastră pe care am moștenit-o de la străbunei și nu trebuie să știe toată lumea că noi avem așa limbă frumoasă, nu trebuie să facem reclame, vlogger, dar trebuie să scriem, să povestim.”\n\n„Este o idee foarte bună că a fost organizată în aer liber, deoarece sunt foarte mulți copii, îndeosebi care se stresează și au emoții, dar afară este aer și atunci copiii se simt mai liber.”\n\nIdeea a fost preluată la nivel național, anul acesta în PMAN, fiind organizată cea dea II-a ediție\n\nDIONISIE COBÎLAȘ , organizatorul evenimentului: „Această idee noi am preluat-o de la nivel național, marea dictare națională, am crezut că o să fie mult mai frumos dacă o să reușim să facem acest eveniment la nivel local, ne-am propus să facem o mică colaborare cu cei de la instituția de învățământ din localitate, acest lucru a fost unul destul de productiv.”\n\nMAXIM GRIȚUNIC , primarul orașului Biruința, raionul Sângerei: „Astăzi, împreună cu centrul de cultură, tineret și sport, în colaborare cu instituția publică, gimnaziul „Luceafărul”, noi am încercat să petrecem un fel de marea dictare națională la nivel orășenesc, ca să vedem cunoștințele, ca să ne încercăm propriile forțe și să vorbim tot așa mai departe, să vorbim corect limba română.”",
  "metadata": {
    "original_file": "Ecoul_Nostru_0297.html"
  }
}