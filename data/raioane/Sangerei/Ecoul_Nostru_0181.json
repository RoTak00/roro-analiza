{
  "title": "Energie regenerabilă pentru activităţi de antreprenoriat | Ecoul Nostru",
  "content": "Mai mulţi agenţi economici din raza raionului Sângerei vor beneficia de curând de energie regenerabilă pentru activităţi de antreprenoriat. Printre primii beneficiari este Incubatorul de Afaceri din oraşul Sângerei, unde sunt montate panourile solare, producătoare de energie regenerabilă. \n\n Producerea energiei regenerabile în raion a fost posibilă prin aplicarea proiectelor şi atragerea investiţiilor venite drept suport pentru Procesul Naţional de Planificare al Adaptării Republicii Moldova la Schimbările Climaterice. Coordonatoarea acestor proiecte în teritoriu Vera BRAŞOVSCHI susţine că proiectul care îl implementează actualmente Incubatorul de Afaceri în acest sens este al doilea în raion, care aduce beneficiile sale. Primul proiect de această factură a fost câştigat de primăria Chişcăreni. În acest teritoriu, cu susţinerea Programului Naţiunilor Unite pentru Dezvoltare (PNUD) au fost instalate panouri solare, producătoare de energie regenerabilă. „În scurt timp, Incubatorul de Afaceri va produce energie pentru sine, îşi va reduce foarte mult costurile pentru energia electrică consumată până la acest moment de la 40 de mii la 10 mii. În total 17 agenţi economici vor beneficia de avantajele ce le oferă proiectul şi vor produce energie pentru sine. Costul proiectului este de 742 mii 844 lei, dintre care ADA PNUD ne oferă 444, 844 lei,” suţine coordonatoarea. \n\n Agenţii economici care câştigă beneficii în rezultatul implementării acestui proiect le văd nu doar în producerea energie pentru sine şi propriile utilităţi, ci şi ca o sursă alternativă de asigurare cu energie la costuri mult mai convenabile.",
  "metadata": {
    "original_file": "Ecoul_Nostru_0181.html"
  }
}