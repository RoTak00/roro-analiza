{
  "title": "„Excelență educațională și colaborare la Gimnaziul „Valeriu Matei” din Dumbrăvița | Ecoul Nostru",
  "content": "În data de 19 noiembrie 2024, Gimnaziul „Valeriu Matei”, din satul Dumbrăvița, ghidați de directoarea Tamara VLAS, a fost gazda seminarului directorilor din raionul Sângerei, un eveniment remarcabil care a reunit personalități marcante din domeniul educației și culturii .\n\nEvenimentul a fost onorat de prezența lui Valeriu MATEI- Membru de onoare al Academiei Române, Membru corespondent al Academiei de Științe a Moldovei (care a venit cu o donație valoroasă de cărți pentru biblioteca gimnaziului, contribuind astfel la îmbogățirea resurselor educaționale ale instituției) și doamna Mariana Marin- conferențiar universitar, doctor habilitat în pedagogie , președintele Asociației Profesorilor AGIROMD, directorul revistei ,,Învățătorul modern”, care au adus un plus de valoare seminarului prin implicarea și susținerea lor activă.\n\nPe parcursul zilei, participanții au avut ocazia să ia parte la activități diverse .Laboratorul de creație a abordat tema „Inteligența Artificială Generativă ca instrument de comunicare și colaborare în parteneriatele comunitare”, oferind o perspectivă actuală asupra utilizării tehnologiei în educație.\n\nUn alt punct de atracție al seminarului a fost activitatea extra curriculară „Și iar mi-e sufletul toamnă”, organizată în parteneriat cu Casa de Cultură Dumbrăvița și Școala muzicală. Mulțumirile noastre se îndreaptă către Marcela CHIȚANU, care a contribuit semnificativ la succesul acestei activități, ce a pus în valoare creativitatea elevilor într-un decor artistic inspirat de farmecul toamnei.\n\nDe asemenea, Ala SPÂNU, învățătoare la clasele primare, a coordonat o expoziție de toamnă sub genericul „Adio, toamnă, frumoasă doamnă”. Evenimentul a captivat prin frumusețea lucrărilor realizate de elevi, care au sărbătorit bogăția și culorile acestui anotimp.\n\nPe lângă aceste activități, în instituție s-au desfășurat șapte ore publice în diverse discipline. Orele au fost apreciată cu calificativul excelent și foarte bine, demonstrând profesionalismul și dăruirea cadrelor didactice.\n\nLa final, întregul seminar, împreună cu activitățile extra curriculare și expoziția de toamnă, au fost evaluate cu calificativul excelent. Acest rezultat reflectă implicarea, colaborarea și dedicarea tuturor celor care au contribuit la organizarea evenimentului.\n\nSeminarul directorilor organizat la Gimnaziul „Valeriu Matei” din Dumbrăvița a fost un model de colaborare educațională, evidențiind importanța parteneriatelor comunitare și a muncii în echipă între cadrele didactice.\n\nÎn acest context, exprimăm un deosebit cuvânt de mulțumiri directoarei Tamara VLAS pentru profesionalismul și dedicația de care a dat dovadă, ceea ce a permis organizarea acestui eveniment de succes.\n\nMulțumim din suflet tuturor participanților, colaboratorilor și oaspeților pentru sprijinul și implicarea lor, care au transformat această zi într-un moment deosebit pentru educația din raionul Sângerei.",
  "metadata": {
    "original_file": "Ecoul_Nostru_0333.html"
  }
}