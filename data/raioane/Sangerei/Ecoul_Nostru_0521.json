{
  "title": "Situația epidemiologică privind tuberculoza rămâne alarmantă | Ecoul Nostru",
  "content": "Serviciul de fiziopneumologie al raionului Sângerei, în urma implementării planului anual complex de contracarare a tuberculozei, a scos la iveală faptul că pandemia de COVID reduce depistarea tuberculozei. Cu 61% cazuri mai puțin s-au depistat pe parcursul anului trecut. Potrivit medicilor acestui serviciu, dacă se va reduce depistarea TBC cu 25%, mai apoi va fi o creștere a deceselor cu de TBC cu 26%.\n\nServiciul fiziopneumologic deservește raionul cu o populație de 81600 cetățeni, dintre care 63830 maturi și 17770 copii. Au fost luați la evidență 27 cazuri noi în perioada anului trecut, dintre care maturi-26, copii-1 caz. Dintre ei cu forme respiratorii au fost identificați – 22 pacienți, 1 caz de tuberculoză extra pulmonară, tuberculoza altor organe în patru cazuri. \n\n Asigurarea diagnosticului precoce la tuberculoză reușim prin examinarea radiologică și prin microscopie și Gene Xpert. Examinați total prin microscopie au fost 1074, dintre care 11 au fost depistați pozitiv. Examinarea prin Gene – Xpert s-a aplicat la 143 persoane, dintre care depistați pozitiv au fost 8 pacienți. Trebuie să spunem că grupa de risc pentru raionul Sângerei pentru anul trecut o prezintă 7434 persoane, ceea ce constituie 11,6 % din populația adultă. Dintre ei, 4101 pacienți au fost examinați, ceea ce constituie 55,1% din grupa de risc. Numărul copiilor din grupa de risc și vigilență sortită pentru anul trecut este de 426 din 17.770 de copii și constituie 2,4 %.",
  "metadata": {
    "original_file": "Ecoul_Nostru_0521.html"
  }
}