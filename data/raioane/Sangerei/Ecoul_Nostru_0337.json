{
  "title": "Ziua Solidarității și Stop Bullying-ului la Liceul Teoretic „Ion Creangă” | Ecoul Nostru",
  "content": "Între 4 și 8 noiembrie, toate instituțiile de învățământ general din raion au participat la Săptămâna Anti-Bullyinig, dedicată educării elevilor din toate clasele cu privire la consecințele bullyining-ului și violenței în școli. Această inițiativă a avut drept scop creșterea conștientizării fenomenului și promovarea unui mediu școlar mai sigur și mai prietenos.\n\nPe parcursul săptămânii, în instituția Publică Liceul Teoretic „Ion Creangă” satul Rădoaia s-au organizat diverse activități informative și educaționale. Zilele acestea ei au celebrat Ziua Solidarității și Stop Bullying-ului, activitate la care au participat activ elevii. Instituția a fost îmbrăcată în culoarea verde, simbol al speranței și unității. Consilierii liceului purtau accesorii verzi întru a arăta sprijinul comun. Elevii au organizat și o scenetă în care au ilustrat situațiile de bullying cu care se confruntă în liceu, pentru a spori conștientizarea și empatia. Activitatea a culminat cu un dans al solidarității, un moment de unitate și sprijin reciproc.\n\nActivitățile au fost concepute de liceeni ghidați de profesori pentru a explica elevilor impactul negativ al bujllying-ului și metodele eficiente de prevenire, menite să încurajeze elevii să solicite ajutorul adulților atunci când se confruntă cu situații de violență. Elevii și cadrele didactice, în semn de solidaritate, au purtat culoarea verde pentru a sublinia importanța unui mediu educațional sigur pentru toți copii.",
  "metadata": {
    "original_file": "Ecoul_Nostru_0337.html"
  }
}