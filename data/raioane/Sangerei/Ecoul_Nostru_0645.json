{
  "title": "Concursul regional în memoria lui Ion Sculea a ajuns la a treia ediție | Ecoul Nostru",
  "content": "În prima duminică a lunii decembrie s-a organizat și desfășurat un eveniment de suflet în memoria rapsodului teleneștean Ion Sculea, concursul regional întrunind rapsozi și iubitori ai muzicii instrumentale din diferite localități ale raionului, cât și din Sângerei și Florești.\n\nEvenimentul a început cu un minut de reculegere pentru regretatul rapsod Ion Sculea, în memoria lui au fost expuse mesaje din partea colegilor: Pavel Casian, șeful Secției Cultură, Tineret și Sport, Tudor Eșanu, Valeriu Babără, Iulia Climentovschi și fiicei rapsodului Angela Sculea. În memoria rapsodului a evoluat orchestra de muzică populară „Poiana codrului” de la centrul de cultură Telenești împreună cu soliștii Lilian Bălan, Ilie Cazacu și Ana Rusu.\n\nConcursul regional al rapsozilor a întrunit 12 concurenți care au cântat la diferite instrumente aerofone cât și la acordeon și cobză. În urma evoluării membrilor juriului s-a nominalizat următorul clasament:\n\nTrofeul concursului regional al rapsozilor „Ion Sculea” a fost înmânat lui Ștefan Sava din localitatea Mândrești; Pe Locul I s-a clasat Valeriu Babără, din Telenești, Locul II i-a revenit lui Ghenadie Armașu din Cuhureștii de Sus r. Florești. Pe Locul III s-au plasat Nicolae Pascari din Negureni și Victor Coca din Sângerei.\n\nCu Diplomă de Mențiune au fost nominalizați: Gheorghe Cristea din Căzănești, Gheorghe Stan din Ciulucani, Bogdan Stegărescu din Ghermănești, Andrei Tacu din Scorțeni.\n\nFrații Sculea au inițiat un premiu din partea familiei care a fost oferit celui mai tânăr participant al concursului.",
  "metadata": {
    "original_file": "Ecoul_Nostru_0645.html"
  }
}