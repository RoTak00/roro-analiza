{
  "title": "Un șofer a vrut să mituiască polițiștii, care l-au oprit și l-au pus să sufle în aparatul Drager, la Bălți | Ecoul Nostru",
  "content": "Potrivit Poliției, bărbatul în vârstă de 36 de ani este originar din Sângerei și se afla la volanul unui automobil de model Volvo.\n\n„În timpul verificărilor, polițiștii au avut suspiciuni că șoferul se află sub influența alcoolului, motiv pentru care a fost testat cu aparatul alcoolscopic. Rezultatul a indicat o concentrație de 0,22 mg/l vapori de alcool în aerul expirat. Deși i s-a explicat în repetate rânduri că oferirea de mită reprezintă o infracțiune, bărbatul a încercat să mituiască polițiștii, lăsând în automobilul de serviciu 400 de euro, pentru a evita sancționarea conform legislației”, anunță oamenii legii.\n\nDeși i s-a explicat în repetate rânduri că oferirea de mită reprezintă o infracțiune, bărbatul a încercat să mituiască polițiștii, lăsând în automobilul de serviciu 400 de euro, pentru a evita sancționarea conform legislației.\n\nMașina a fost ridicată la parcarea specială, iar la fața locului a fost solicitată grupa operativă.\n\nȘoferul este cercetat penal pentru corupere activă, dar riscă și sancțiune pentru conducerea mijlocului de transport în stare de ebrietate și pentru depășirea limitei de viteză. Urmează să fie înaintată instanței propunerea de a fi privat de dreptul de a conduce”, se arată într-un comunicat emis de IGP.",
  "metadata": {
    "original_file": "Ecoul_Nostru_0255.html"
  }
}