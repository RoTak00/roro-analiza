{
  "title": "Moldovenii stabiliți în Israel își pot preschimba permisele de conducere, fără a susține examen | Ecoul Nostru",
  "content": "Guvernul Republicii Moldova și Guvernul Statului Israel au finalizat procedurile interne necesare pentru punerea în aplicare a Acordului privind procedurile de conversiune a permiselor de conducere, întocmit la Ierusalim, pe 20 martie. Acesta a intrat în vigoare începând cu 27 octombrie.\n\nAstfel, cetățenii Republicii Moldova cu reședința în Statul Israel își pot preschimba permisele de conducere moldovenești de categoriile A, A1, A2 și B fără a susține probe teoretice sau practice.\n\nPermisul de conducere preschimbat va fi returnat autorității care l-a eliberat.\n\nÎn baza Acordului, verificarea autenticității actelor se efectuează direct între organele competente moldovenești și cele israeliene, prin contactarea autorității emitente.\n\nAstfel, se simplifica procedurile administrative, se reduc costurile și timpul de executare.",
  "metadata": {
    "original_file": "Ecoul_Nostru_0263.html"
  }
}