{
  "title": "Încredere continuă în serviciile Urgenței | Ecoul Nostru",
  "content": "De Ziua medicului și a farmacistului exprim sincere felicitări medicilor de la Urgență , felcerilor și asistentelor medicale, șoferilor de pe ambulanțe, tuturor celor care constituie ale noastre șase echipe din cadrul Substației Asistență Medicală Urgentă Prespitalicească. Prin fiecare intervenție a Dvs, venind în ajutor celor care ne-au solicitat, picurați încredere că pericolul va trece, că cazul de urgentă va fi soluționat, că intervenția promptă va fi benefică. Aceasta ne este menirea, non-stop să intervenim, răspunzând la chemare , inclusiv și în ziua noastră profesională. Suntem de gardă, fiind apelați și chemați în ajutor,Vă străduiți să veniți către chemarea oamenilor neamânat. Eu sunt împlinită sufletește și profesional că muncim împreună, că reușim să onorăm aceste servicii de urgență atât de necesare oamenilor noștri, fiecărei localități și comunități. Aveți un suflet de pâine, manifestați răbdare, cât rod glia crește. Asemeni înaltă Vă este măsura profesionalismului. Aveți curaj în lupta cu pandemia, acționați cu demnitate, în cunoștință de cauză. Aportul Dvs este incontestabil. \n\n Din suflet Vă mulțumesc și Vă doresc sănătate și putere de rezistență, inclusiv în această luptă cu coronavirus. Cu ocazia Zilei lucrătorului medical adresez calde felicitări tuturor colegilor medici și lucrători medicali de la instituțiile medicale din oraș și din raion. \n\n Elvira Tronciu, șefa Substației Asistență Medicală Urgentă Prespitalicească Sângerei",
  "metadata": {
    "original_file": "Ecoul_Nostru_0547.html"
  }
}