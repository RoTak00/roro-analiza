{
  "title": "Onoare profesiei de medic | Ecoul Nostru",
  "content": "Cu ocazia Sărbătorii profesionale dorim să manifestăm atitudinea noastră respectuoasă pentru ceea ce fac oamenii în halate albe și din spatele lor pentru pacienți și pentru sistemul de sănătate pe ansamblu, pentru onoarea profesiei de medic , vindicator, cea de asistentă medicală, infirmieră, toți împreună constituind marea familie a Sindicatului din medicina primară. Cu părere de rău specificul sărbătorii în anul acesta este cu totul diferit, neașteptat. Este marcat de povara epidemiologică apăsătoare, COVID-19. Greul acestei poveri cade tot pe medici și echipele medicale din fiecare sector, inclusiv din sistemul de sănătate primar, care intră în luptă cu fiecare caz de infecție, îl depistează, promovează măsurile de profilaxie a maladiei și cer respectarea lor. Este o legătură care nu se vede dar se simte și se percepe, cea din spatele halatelor albe și a echipamentelor medicale de protecție. \n\n Aduc sincere recunoștințe din partea sindicatului nostru fiecărui dintre Dvs, stimați colegi și colege, adevărate modele umane și profesionale. Împreună de-a lungul activității am prosperat și am păstrat lumina sănătății oamenilor. Împreună, uniți și prin eforturi medicale și profesionale comune vom învinge și covidul. Pacienții, populația au toată încrederea că acest lucru se va întâmpla cât de curând, datorită sacrificiului fiecărui dintre Dvs, iubiți lucrători medicali și medici implicați în această luptă pe viață și pe moarte cu pandemia și virusul ucigător. Vă mulțumim din suflet și Vă suntem recunoscători prin lumina și aroma florilor întregului nostru plai. \n\n Cu stimă, \n\n Lucia Brașovschi, președinta Asociației organizațiilor sindicale din medicina primară.",
  "metadata": {
    "original_file": "Ecoul_Nostru_0546.html"
  }
}