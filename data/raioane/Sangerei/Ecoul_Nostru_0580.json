{
  "title": "Ansamblul Brâuleț poartă cu mândrie costumele populare achiziționate cu finanțare din partea Departamentului pentru Relația cu Republica Moldova | Ecoul Nostru",
  "content": "Primăria comunei Cubolta, raionul Sângerei, Republica Moldova anunță finalizarea implementării proiectului „ Dezvoltarea și afirmarea identității etnice prin dotarea ansamblului de dans Brâuleț ” finanțat de Departamentul pentru Relația cu Republica Moldova.\n\nProiectul a fost implementat în urma unei finanțări nerambursabile din partea României prin Departamentul pentru Relația cu Republica Moldova. Scopul acțiunii a fost achiziționarea costumelor tradiționale autentice și alte elemente necesare pentru desfășurarea spectacolelor și repetițiilor celor 60 de copii ai ansamblului. Astfel, în urma implementării proiectului, au fost procurate 30 seturi de costume naționale, marcă a identității culturale românești, simbol care ne reprezintă alături de simbolurile de stat.\n\nRealizarea promovării identității culturale a comunității prin intermediul artei și tradițiilor locale a fost posibilă prin participarea ansamblului la diverse evenimente culturale, festivaluri locale, naționale și internaționale de întărire a legăturilor cu alte comunități și ansambluri similar.\n\nAstfel la data de 11.08.2024 ansamblul de dansuri „Brâuleț” a participat la Festivalul internațional „Un popas la noi cu cântec, dans și voie bună” în memoria fraților Vladimir și Valeriu Țurcanu, Eugen Ciubuc și Nicolae Bîrsan, gazdă fiind primăria com. Cubolta raionul Sângerei. Ei au purtat costumele naționale achiziționate în urma proiectului finanțat de Guvernul României prin Departamentul pentru Relația cu Republica Moldova și au promovat astfel, cultura dansului, portului popular și valorile românești.",
  "metadata": {
    "original_file": "Ecoul_Nostru_0580.html"
  }
}