{
  "title": "Învingătorii Concursului Pedagogul Anului, noi talente în pedagogie | Ecoul Nostru",
  "content": "Maria Pîntea, profesoara de chimie la LT „Olimp” din orașul Sângerei a ocupat locul I și dreptul de a participa la etapa republicană. O prestație foarte bună a avut în concurs și învățătoarea gimnaziului Ciuciuieni, Cristina Raponică. Ea a învins în etapa finală, ocupând locul I și dreptul de a participa la etapa republicană a concursului.\n\nPotrivit directoarei Liceului Olimp” Ludmila Șișcanu: „Suntem cu toții onorați de rezultatele colegei noastre Maria Pîntea , profesoară de chimie. Ne-am așteptat la un asemenea rezultat și performanță. Doamna profesoară își dedică viața nu doar predării formulei chimice, dar și modelării caracterelor elevilor săi. Ea nu este doar o profesoară, ci este ecuația inspirației, o forță motrice în comunitatea noastră. Ea insuflă încredere în inimile liceenilor, demonstrând că educația este cea mai puternică reacție chimică pentru un viitor mai bun.”.\n\nPlăcuți surprinși au rămas de prestația Cristinei Raponică colegii și administrația gimnaziului Ciuciuieni. Potrivit directoarei Angela Albu:„ Suntem încântați de prestația obținută de învățătoarea Cristina Raponică la Concursul raional „Pedagogul Anului”, ediția 2024, care a soldat cu locul I și obținerea dreptului la etapa raională.”\n\nMembrii comisiei care au evoluat fiecare prestație și rezultatele etapelor concursului au determinat într-un final că „secretul acestor două învingătoare este că pot uni în inimile și prin vocațiile lor dragostea de profesie cu cea față de copii”. Acesta tocmai este universul desăvârșit de care are nevoie școala și întreg procesul educațional.",
  "metadata": {
    "original_file": "Ecoul_Nostru_0387.html"
  }
}