{
  "title": "Preşedintele raionului a semnat un Acord de colaborare cu Camera de Comerţ şi Industrie | Ecoul Nostru",
  "content": "Preşedintele raionului Vasile MARANDIUC a semnat un Acord de colaborare cu Camera de Comerţ şi Industrie a Republicii Moldova. Evenimentul a avut loc la data de 24 septembrie curent, în sala de şedinţe a Consiliului raional.\n\nLa eveniment au fost prezenţi: Valeriu LAZĂR , preşedintele Camerei de Comerţ şi Industrie a Republicii Moldova, Vasile MARANDIUC, preşedintele raionului, Ion CEBOTARI şi Mihail BÂRSAN , vicepreşedinţii raionului, Vladimir DIDILICA , vicepreşedintele Camerei de Comerţ şi Industrie nominalizate, Ion BÂRSANU , şeful adjunct al Oficiului teritorial Bălţi al Cancelariei de Stat, Gheorghe BRAŞOVSCHI primarul de Sângerei, Maria CONDORACHI viceprimara oraşului, consilieri orăşeneşti, şefii subdiviziunilor subordonate Consiliului raional, şefii serviciilor desconcentrate și agenţi economici.\n\nCu un mesaj de salut şi de deschidere a evenimentului a ieşit în faţa asistenţei preşedintele raionului, care şi-a manifestat receptivitatea faţă de noul Acord de colaborare. La rândul său, Valeriu LAZĂR a subliniat importanţa obiectivelor comune pe care le vor realiza în baza Acordului, drept un suport imperios pentru dezvoltarea întreprinderilor mici şi mijlocii din raionul Sângerei. Preşedintele Camerei de Comerţ şi Industrie în discursul său a lansat operatorilor economici invitaţie de participare la evenimentele de afaceri organizate de instituţia pe care o conduce. Binevenită ar fi prezenţa acestora la seminarele şi trainingurile organizate atât în ţară, cât şi peste hotare, la diferite stagii pentru manageri şi în misiuni de afaceri, expoziţii",
  "metadata": {
    "original_file": "Ecoul_Nostru_0184.html"
  }
}