{
  "title": "Împreună suntem puternici (P;BP) | Ecoul Nostru",
  "content": "Cu mult respect și recunoștință mă adresez către fiecare dintre Dvs, stimații mei colegi, membri ai marii familii a Spitalului raional. În suflet mă rog de sănătate pentru voi, prin atitudinea mea Vă exprim recunoștință și mirarea cât de stoici sunteți, implicați, răbdători și pasionați de ceea ce faceți în numele sănătății oamenilor și salvării vieții lor. În toată această situație mă bucură un singur lucru profesionalismul și dedicația fiecărui, curajul de a săvârși fiecare act medical, devotamentul cu care onorați sfântul jurământ. Împreună suntem puternici și așa vom rezista, sunt sigur de acest lucru. Vă doresc răbdare, putere de luptă, apreciere și recunoștință din partea pacienților și rudelor lor, înțelegere și susținere din partea familiilor, căci cea mai mare parte a vieți o petreceți în pereții spitalului și în saloanele cu pacienți. Sunt onorat să lucrez alături de Dvs zi de zi, să gestionez desfășurarea serviciilor medicale și procesul activității unei instituții medicale ca a noastră. Optimismul și încrederea mea le culeg din fiecare atitudine și implicare cu tot sufletul a fiecărui și Vă mulțumesc profund. Lumina bucuriei de viață după o criză grea de sănătate a pacientului o aduceți și o răspândiți fiecare dintre Dvs. Lumina florilor recunoștinței V-o dăruiesc cu ocazia sărbătorii noastre profesionale și o port în suflet totdeauna. \n\n Cu multă stimă și splendizi trandafiri, \n\n Lilian Brînză, directorul IMSP „Spitalul raional Sângerei”",
  "metadata": {
    "original_file": "Ecoul_Nostru_0549.html"
  }
}