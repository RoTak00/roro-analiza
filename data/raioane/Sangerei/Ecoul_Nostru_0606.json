{
  "title": "Ploaia steluțelor sub umbrela talentului și a premiilor | Ecoul Nostru",
  "content": "Centrul de Creație și Agrement din orașul Sângerei în colaborare cu Direcția Educație și Secția Cultură au promovat duminică, 17 martie, curent Festivalul – concurs raional „Ploaia steluțelor”, ediția 2024. Startul acestui festival a fost dat de oaspeții de onoare, veniți din județul Buzău ,România, membrii Ansamblului folcloric „Drăgăicuțele” de la Clubul Copiilor Berca.\n\nConcursul atât de mult așteptat de copiii raionului le-a permis să-și încerce vocile, potențialul creativ artistic și talentul de steluță. Aproape 60 de copii din gimnaziile și liceele raionului au strălucit în scena concursului, organizat în mod special pentru ei.\n\nAceștia au evoluat în mai multe categorii de vârstă, demonstrând talent, dorință de a străluci pe scena festivalului tradițional de încurajare a copiilor artistic dotați. Au strălucit și de data aceasta neașteptat multe steluțe, care au fost susținute de profesorii de educația muzicală, de părinții lor, de învățătorii care-i învață și de o sală plină cu spectatori. Ulterior ei s-au bucurat de 27 de trofee , de diplome de participare, de premii speciale, de premii pentru locul III,II, I, de Premiul Mare, potrivit evaluării juriului. Printre numele de deținătoare ale premiilor pentru locurile prime în concurs au răsunat: Victoria Raponică, de la Gimnaziul Ciuciuieni, locul I,Alexandrina Ciolpan ,locul I, eleva Liceul„Mihai Eminescu”, Iana Cațaveica, locul I la categoria de vârstă 11-16 ani de la Gimnaziul„ Sergiu Rădăuțanu”. Dar Premiul mare l-a câștigat Federica Fătu, elevă în clasa a II- a Liceului ”Olimp”, ( profesoară de canto Rodica Talmaci de la Centrul de Creație și Agrement Sângerei”.Bucuria a fost enormă pentru toți , inclusiv pentru mama steluței concursului Irina Fătu, care a însoțit și susținut mica cântăreață . Concursul a fost o ploaie cu steluțe cu voci colorate în farmecul copilăriei, nevinovatei vârste adolescentine și a liniștii de pace. „De parcă am fost la rugăciune, în biserică”, au apreciat unii dintre profesori-părinți.„ A fost foarte frumos și am asistat la promovarea frumosului”, au menționat profesori de educația muzicală ca Ala Zubate or Gheorghe Tăbîrță. Bucuroasă de performanța în concurs a steluței sale din clasa, Monica Harea (locul III), de talentul minunaților copii-participanți, Steluța Guțu, învățătoare cu grad didactic superior, asemenea dat notă micilor interpreți, spunându-le că „muzica este răspunsul căruia nu-i pui nici o întrebare. Ne-ați dăruit acest frumos și nouă. Să creșteți și să perseverați.”Concursul „Ploaia Steluțelor”, ediția 2024 s-a desfășurat sub genericul„ Țara mea – gură de rai”. Prezent la eveniment, președintele Comisiei consultative pentru educație, cultură, mass media, culte în Consiliul raional Ion Roșca a menționat:„ Este salutabil că s-a organizat în sfârșit un concurs pentru copiii din instituțiile de învățământ din raion. Promit că noi vom avea grijă să se revină la practica anterioară, când se organizau până la 20 de concursuri de promovare a vocației copiilor. Este prioritar să se ofere posibilitatea copiilor să iasă din instituțiilor lor, cum au făcut-o prin participarea la concurs. Suntem datori să oferim șansa copiilor să iasă în lume, să se afirme. Consiliul raional nu economisește resurse de la copii, oricât nu ar fi crizele de mari. Secția de Cultură mai des și mai constant promovează talentele copiilor. Ei oricum găsesc căi să iasă din școala lor, să se afirme pe scenă, în afară. Lucrătorii culturii știu să-i preia ,nu le închid ușa, dar îi ajută și-i promovează. Profesorii pentru educația muzicală, veniți cu idei pentru a revitaliza activitatea respectivă în școli”, a punctat consilierul raional. Concursul„ Ploaia steluțelor” s-a lăsat demult așteptat, dar a oferit copiilor din raion șansa de a se afirma. A fost minunat de frumos pentru toți, bine organizat, cu excelență prezentat de Rodica Talmaci. Să răsune pentru mai departe muzica sub umbrela steluțelor, pentru că ea nu pune întrebări, da știe că este despre frumos și pace și înalță suflețele de",
  "metadata": {
    "original_file": "Ecoul_Nostru_0606.html"
  }
}