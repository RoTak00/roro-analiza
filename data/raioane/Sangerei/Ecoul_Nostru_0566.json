{
  "title": "Cititorii bibliotecii raionale la întâlnire cu scriitoarea Eugenia VARARU | Ecoul Nostru",
  "content": "Colaboratorii bibliotecii raionale Sângerei au organizat mai multe întâlniri ale cititorilor săi cu scriitoarea pentru copii, Eugenia VARARU. Autoarea, la rândul său, a dorit să cunoască cititorii cărților scrise și publicate.\n\nNerăbdători să –i recite scriitoarei și adreseze întrebări au venit copiii învățătoarei Victoria Tcaci de la LT„D. Cantemir” din orașul Sângerei. Potrivit bibliotecarei Vera Traciuc „copiii s-au prezentat entuziasmați la întâlnirea cu scriitoarea. Ajutați de învățătoarea lor au pregătit un recital de poezii ale autoarei, demonstrând că au citit poeziile ei și le iubesc. Apoi ca să o cunoască mai aproape au adresat întrebări, și-au potolit curiozitatea și s-au apropiat mai mult de sufletul poetei, simțind-o o ființă ca și ei și nu o minune cosmică.\n\nCopiii de la Sângerei, cunosc și au citit cărțile „Bulbuc din Negureni”, „Suntem din lumea în care mereu se cade în picioare”. Amintim că Eugenia Vararu a debutat la începutul anului, în luna februarie, 2024 , prima ei carte publicată fiind „Starea unei eu”. Ea a împărtășit că„ am început să lucrez la visul meu în perioada pandemiei, și anume –să scriu poezii”. Având singură patru copii, cărțile sale sunt dedicate mai mult copiilor, dar are și poezii dedicate mamei, unde își exprimă dorul de ea: „Rămân doar pașii mamă, urcați spre Dumnezeu”. La cărțile sale lucrează cu fiul ei mai mare. Acesta le ilustrează. Prin cărțile sale tânăra poetă dovedește nu numai dragoste față de cuvânt și față de copii cărora le dedică cele scrise. Ea mai demonstrează verticalitatea sa, că face parte din lumea în care mereu se cade în picioare.",
  "metadata": {
    "original_file": "Ecoul_Nostru_0566.html"
  }
}