{
  "title": "Tragedie în satul Dobrogea Veche. O persoană a decedat într-un incendiu | Ecoul Nostru",
  "content": "Potrivit Secției Situați Excepționale Sângerei, la 8 ianuarie curent, a fost înregistrat un caz de incendiu în satul Dobrogea Veche, soldat cu decesul unui bărbat cu vârsta de 86 de ani care era mobilizat la pat.\n\n„Incendiul care a dus la decesul persoanei și distrugerea bunurilor materiale din interiorul a două încăperi ale unei construcții locative a fost depistat de către fiul persoanei decedate care locuia în aceiași gospodărie. Cauza probabilă care a dus la declanșarea incendiului la moment se stabilește.\n\nÎn acest context, îndemnăm cetățenii raionului să fie responsabili și să respecte cu strictețe regulile de apărare împotriva incendiilor și altor riscuri în perioada rece a anului. Astfel, este necesar de acordat o atenție deosebită la exploatarea instalațiilor și utilajelor de încălzit cât și instalațiilor cu gaz, de a le utiliza corect și adecvat în scopul evitării incendiilor și intoxicațiilor cu monoxid de carbon. De a evita conectarea la energie electrică a reșourilor defecte sau a instalațiilor improvizate. Mai mult, atenționările pompierilor sunt la capitolul exploatării sobelor pe combustibil solid și coșurilor e fum, dar și a necesității aerisirii încăperilor înainte de somn. Sugerăm ca focul să fie stins în sobe pe parcursul nopții, iar obiectivele de mobilier și alte bunuri combustibile să nu fie apropiate și alipite de acestea. De a nu utiliza lichide ușor inflamabile la aprinderea focului în sobe.”\n\nEste cazul să conștientizăm că încălcarea regulilor anti incendiare la utilizarea surselor de încălzit poate avea consecințe fatale pentru viață.",
  "metadata": {
    "original_file": "Ecoul_Nostru_0217.html"
  }
}