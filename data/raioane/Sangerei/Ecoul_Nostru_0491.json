{
  "title": "Satul Pepeni a beneficiat de o ambulanță modernă Ford | Ecoul Nostru",
  "content": "Parcul Serviciului Medical de Urgență Prespitalicească din Sângerei a fost reînnoit cu o ambulanță, dotată cu echipamentele necesare pentru acordarea asistenței medicale de urgență populației. Ambulanța a fost repartizată Punctului de Asistență Medicală Urgentă Pepeni.\n\nPunctul de Asistență Medicală Urgentă Pepeni vor beneficia de o ambulanță modernă, dotată cu echipament de ultima generație, reanimabilul permite scurtarea timpului de intervenție și transportarea pacienților către orice instituție dințară fără agravarea stării pacientului. Autospeciala a intrat în posesia lor grație proiectului de modernizare a parcului auto al CNAMUP, finanțat în baza Acordului-cadru de împrumut dintre Republica Moldova și Banca de Dezvoltare a Consiliului Europei.\n\nAngajații Serviciului Medical de Urgență Prespitalicească Sângerei sunt foarte mulțumiți de ambulanța primită, susține Elvira Tronciu, șefa serviciului.„ Mă bucur de această ambulanță modernă care va înlocui autosanitara veche. Pacienții vor avea acces mai rapid la asistența medicală de o bună calitate, iar medicii vor dispune de condiții de lucru adecvate. Sperăm și în continuare substațiile și punctele medicale să beneficieze de autosanitare noi, moderne.”\n\nȘi locuitorii satului Pepeni se bucură de autospecială. Eu spun că medicii acum vor putea interveni mult mai repede în situație de urgență.\n\n„ Eu cred că este foarte bine, mai ales pentru satul nostru și cele din preajmă. Ne vom bucura de o asistență medicală mai operativă și de calitate. Suntem foarte mulțumiți Ministerului Sănătății de donația respectivă,” susține Eugenia Turcu.",
  "metadata": {
    "original_file": "Ecoul_Nostru_0491.html"
  }
}