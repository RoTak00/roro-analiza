{
  "title": "Medicii sunt oamenii care la nevoie se cunosc | Ecoul Nostru",
  "content": "Colegii medici din sistemul de sănătate al raionului sunt oamenii care la nevoie se cunosc. Așa i-am cunoscut de-a lungul activității mele îndelungate în sistemul de sănătate, săritori la nevoie pacienților angajați permanent în beneficiul sănătății populației. Ei consultă, monitorizează, resuscitează, operează, intubează, stabilizează și acumulează în sine multă suferință de la oamenii pe care-i scot din suferință, inclusiv din cea provocată de situația epidemiologică, marcată de virusul Covid-19. Luptăm cu înversunare, prin eforturi comune și susținere reciprocă, fiecare cu responsabilitatea sa, prin capacitățile profesionale. Dar medicii sunt oameni și ei. În acest sens consider binevenite florile recunoștinței și mesajul de mulțumire cu ocazia Sărbătorii profesionale a lucrătorilor medicali. \n\n Să ne fiți sănătoși. \n\n De la colegi pentru colegi, Gheorghe Balea, coordonatorul Centrului de Sănătate Publică Sângerei",
  "metadata": {
    "original_file": "Ecoul_Nostru_0545.html"
  }
}