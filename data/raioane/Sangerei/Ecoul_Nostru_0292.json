{
  "title": "Șefi noi la INSP și Biroul Interpol din Moldova | Ecoul Nostru",
  "content": "Potrivit IGP, Victor Manole are o experiență vastă în domeniul ordinii și securității publice, iar Gabriela Cristea este doctor în drept, care până acum a deținut funcția de șefă a Direcției cooperare internațională și integrare europeană a MAI.\n\nȘeful IGP, Viorel Cernăuțeanu, a declarat că mizează pe profesionalismul celor doi șefi, pe corectitudinea, integritatea și consolidarea eficientă a colectivului.\n\nFuncția de șef la Direcția de cooperare polițienească internațională a IGP a devenit vacantă, după ce ex-conducătorul acesteia, Viorel Țentiu, a fost arestat într-un dosar de corupție. Victor Manole vine în locul lui Marin Manița, numit șef la INSP acum un an.",
  "metadata": {
    "original_file": "Ecoul_Nostru_0292.html"
  }
}