{
  "title": "Meseria de femeie cere eforturi maxime | Ecoul Nostru",
  "content": "Ziua internațională a femeii este o ocazie minunată să spunem tuturor reprezentantelor sexului frumos despre dragostea ce le-o purtăm, despre rolul lor enorm în viața noastră și să le oferim aprecierea pe care o merită. Am discutat cu Eugenia NICHIFOREAC, fostă profesoară de matematică despre drumul parcurs de o femeie-pedagog.\n\n„Mama mea a lucrat învățătoare timp de doi ani. Era o femeie care avea capacitatea de a aduna în jurul ei copii, emana o energie specială pe care o poți regăsi doar la un profesor și pot spune că anume ea m-a determinat să iubesc interacțiunea cu copiii”.\n\n„Mi-am început activitatea în satul Mândreștii Noi ca învățătoare și, iată că timp de 44 de ani, am fost înconjurată de copii și dragoste pentru carte. Acest fapt mi-a dat imbold pentru a le transmite și copiilor dragostea de matematică. Am avut posibilitatea să fiu pedagog universitar, însă eu am ales să le insuflu copiilor mai mici matematica vieții. Mă vedeam mai mult ca un profesor al sufletului, căci mereu doream să-i învăț pe copii cum să treacă peste greutățile vieții, cum să facă fapte bune”.\n\n– Cum ați reușit să îmbinați cariera și viața de familie pe parcursul timpului?\n\n„Am avut noroc de un soț iubitor și grijuliu, ambii eram profesori și ne ajutam reciproc, căci ne puteam înțelege greutățile unul altuia. A fost mai mult un lucru de cuplu, familial. Nu pot să neg că și bunul Dumnezeu mi-a purtat de grijă, că am…\n\ncontinuarea o veți citi în numărul 10 al ziarului din săptămâna aceasta",
  "metadata": {
    "original_file": "Ecoul_Nostru_0714.html"
  }
}