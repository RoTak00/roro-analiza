{
  "title": "Criza de sănătate provocată de COVID tot mai gravă | Ecoul Nostru",
  "content": "Criza de sănătate a populației din raionul Sângerei, afectată de pandemia de COVID 19 este simțită tot mai apăsatoare și mai gravă. În una din săptămâna trecută în Spitalul raional au decedat șase pacienți , în fiecare zi câte unul. Doar în săptămâna următoare situația cu decesele s-a ameliorat puțin, înregistrându-se un singur caz. Situația în privința stării de sănătate a populației este una alarmantă . Potrivit stării de alertă, raionul continuă să se afle în zona codului roșu.\n\nPotrivit lui Gheorghe Balea, medicul epidemiolog în cadrul Centrului de Sănătate Publică„ în perioada 18- 24 octombrie au fost înregistrate 240 noi cazuri de COVID, dintre care 228 persoane fiind nevaccinate. A fost înregistrată o medie pe raion de 297 cazuri la 100 000 mii populație. După nivelul stării de alertă continuăm să ne aflăm în cod roșu, alături de mun. Bălți, Chișinău, de raioanele Anenii Noi, Glodeni, Basarabeasca. În ultimul timp a crescut de două ori nivelul morbidității provocat de infecția COVID- 19. \n\n După cum susțin medicii și experții în problema infecției, unica salvare de toate problemele de sănătate provocate de COVID-19 ar fi vaccinarea. Procesul de imunizare decurge destul de prost, susțin specialiștii în medicină din toate 12 puncte de imunizare care sunt deschise și funcționează în fiecare Centru și Oficiu de Sănătate din raion.",
  "metadata": {
    "original_file": "Ecoul_Nostru_0506.html"
  }
}