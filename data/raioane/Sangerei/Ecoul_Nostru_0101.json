{
  "title": "Promovarea managementului educațional de calitate – deziderat prioritar și actual | Ecoul Nostru",
  "content": "Recent, instituția de educație timpurie nr.6 ,,Mărțișor”, din orașul Sângerei a găzduit Atelierul de formare continuă a managerilor instituțiilor educaționale din raion, care a fost axat pe obiectivul dezvoltării competențelor profesionale în organizarea eficientă a procesului educativ-instructiv la nivel de instituții, prin prisma prevederilor curriculare. În prim plan a fost relevată realizarea schimbărilor la aspectul dezvoltării performanțelor profesionale, expertiza acesteia și instalarea profesionalismului în domeniu, prin implementarea noilor strategii și tehnologii, îmbunătățirea nivelului calității prin formarea și perfectionate managerilor. Atelierului a conferit plus valoare, asimilarea experienței acumulate de către managerul instituției respective, Elena Patraș și a colectivului cadrelor didactice performante din IET nr.6„Mărțișor” orașul Sângerei.\n\nPentru început, participanții au fost surprinși printr-un salut al copiilor din grupele mari-pregătitoare,al ansamblului educatorilor ,,Didactica,” ghidați de conducătorul muzical Mihai Ungureanu, care au strălucit prin prestația micilor și talentaților interpreți și dansatori, creând o stare de beatitudine tuturor participanților. În cadrul activității de Judo, organizată cu copiii grupei de pregătire, de către antrenoarea Mihaela Grădinari, de la Școala de Sport „D. Atanasov”, orașul Sângerei , a fost demonstrată aplicarea noilor tehnologii educaționale prin căutarea diferitor oportunități de dezvoltare a copiilor, inclusiv prin intermediul orelor opționale. Ulterior , doamna Natalia Misac, metodist, deținătoare a gradului didactic întâi, fiind moderatorul atelierului, a distribuit prin aplicarea metodelor interactive participanții la activitățile publice, desfășurate în grupele mari-pregătitoare, cu educatorii : Aliona Tabarcea, Cristina Cioraru, Liuba Nichitișin, Lilia Isac, Anna Condorachi, Zinaida Țurcanu, care au demonstrat performante și competence deosebite în activitatea cu copiii, fiind apreciate în cadrul evaluării cu calificativul,,excelent”. În cadrul trainingului , Natalia Misac, în calitate de formator , s-a străduit să focuseze atenția participanților la tendințele moderne privind domeniile de competentă prioritare în dezvoltarea performanțelor profesionale a managerilor, conștientizarea importanței asigurării unui management eficient privind organizarea procesului educațional în instituție, prin prisma prevederilor curriculare. Dumneaei a alternat diverse modalități de implicare a cadrelor manageriale participante, în realizarea sarcinilor practice, care au relevat performanțele și competențele managerului : de proiectare, organizare și conducere a echipei, în organizarea eficientă a procesului educativ-instructiv.\n\nÎn cadrul prezentării experienței sale în calitate de manager al instituției, Elena Patraș a relatat :,, Managerul de succes trebuie să posede un set unic de comportamente, care să-l diferențieze de ceilalți. Este necesară o comunicare eficientă și constructivă cu subalternii, o ghidare prin propriul model. Un bun manager trebuie să dea dovadă de empatie față de membrii echipei, să-i inspire spre o învățare și adaptabilitate continuă. Doar astfel de comportamente conduc la succesul echipei , creând o cultură a încrederii, a colaborării și a responsabilității. Prin însușirea acestor comportamente, am devenit un manager dedicat și mă strădui să conduc echipa spre succes”. Dumneaei a menționat că direcționează sistematic cadrele didactice din instituție spre o perfecționare continuă a măiestriei pedagogice prin cursuri, stagii, seminare raionale și locale, traininguri, activități demonstrative, proiecte educaționale naționale și internaționale, ce țin de aplicarea în practică a noilor tehnologii educaționale, a schimbului de experiență înaintată. Cadrele didactice ce activează în instituție, conștientizează importanța învățării continue prin căutarea diferitor oportunități de dezvoltare a performanțelor profesionale: analizează, apreciază și evaluează calitatea practicilor sale pedagogice și nivelul cunoștințelor profesionale, ajustându-le în mod adecvat situațiilor de învățare. Acestea lucrează mereu în cooperare, folosind cunoștințele, abilitățile și gândirea independentă și critică, se implică în activitățile publice comunitare pentru a promova importanța educației de calitate și accesul la o educație de calitate pentru fiecare copil.\n\nPe parcursul desfășurării atelierului a fost reiterat și consolidat aspectul conștientizării de către manageri, a importanței asigurării unui management eficient, diseminării practicilor educaționale și serviciilor de calitate, cu implicarea personalului competent și contribuirea în mod direct la crearea și consolidarea unui mediu care va maximiza atât dezvoltarea pedagogilor și părinților, cât și a copiilor.",
  "metadata": {
    "original_file": "Ecoul_Nostru_0101.html"
  }
}