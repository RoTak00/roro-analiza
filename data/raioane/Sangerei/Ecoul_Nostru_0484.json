{
  "title": "Ecoul Nostru",
  "content": "Diabetul poate fi ținut sub control\n\nDin 1991, anual, pe data de 14 noiembrie este marcată Ziua Mondială a Diabetului ca răspuns la preocupările tot mai majore cu privire la progresarea amenințării pentru sănătate pe care o are diabetul zaharat.\n\nDiabetul este o boală netransmisibilă gravă, potențial debilitantă, care pune în pericol viața și are un impact puternic asupra indivizilor și familiilor acestora, precum și asupra sistemelor de sănătate și economiilor naționale. Atunci când persoanele cu diabet zaharat de tip 2 nu sunt tratate sau nu sunt suficient de sprijinite, aceștia sunt expuși riscului de complicații grave, cum ar fi: infarct miocardic, accident vascular cerebral, insuficiență renală, leziuni hepatice, disfuncție sexuală, orbire și amputare a membrelor inferioare. Mulți vor fi diagnosticați cu diabet de tip 2 deoarece intră într-un mediu clinic cu o problemă preexistentă semnificativă, neștiind că problema este cauzată de diabet. În multe cazuri, dacă diabetul este depistat precoce, persoanele afectate pot preveni sau cel puțin întârzia apariția complicațiilor grave. Acțiunile de abordare a pandemiei de diabet ar trebui să includă accesul la îngrijire accesibilă și neîntreruptă pentru fiecare persoană care trăiește cu diabet, indiferent de locul în care locuiește sau de circumstanțele lor economice.\n\nInformați-vă, căutați sprijin și resurse pentru a îmbunătăți calitatea vieții cu diabet. Diabetul este complicat și este nevoie de practică pentru a-l gestiona în viața de zi cu zi.\n\nIată câteva recomandări generale pe care le puteți urma:\n• Renunțați la fumat și reduceți consumul de alcool. Acestea cresc riscul apariției complicațiilor în diabet zaharat;\n• Gestionați nivelul zahărului din sânge. Gestionarea eficientă a glicemiei este cea mai importantă verigă în reducerea riscului de complicații viitoare ale diabetului;",
  "metadata": {
    "original_file": "Ecoul_Nostru_0484.html"
  }
}