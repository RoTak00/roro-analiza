{
  "title": "Ziua Ușilor Deschise la Incubatorul de Afaceri | Ecoul Nostru",
  "content": "Incubatorul de Afaceri din Sângerei a împlinit trei ani de activitate și a atins în această perioadă realizări în promovarea tuturor serviciilor. Cu această ocazie Viorel NEAGA, administratorul instituției rezidențiale, susținut de echipa sa a decis organizarea Zilei Ușilor Deschise. În cadrul acesteia, el a prezentat realizările Incubatorului, a promovat activitatea rezidenților, dar și atelierul de lucru „Managementul timpului”.\n\nLa evenimentul promovat, și-au arătat deschiderea de susținere și participare Octavian CALMÂC, viceprim-ministru, Ministru al Economiei, Republicii Moldova, Vasili MARANDIUC, președintele raionului, Tatiana EREMCIUC, șefa Direcției Dezvoltarea Infrastructurii de Suport în Afaceri ODIMIM, rezidenții Incubatorului, alți oameni de afaceri, parteneri ai incubatorului și facilitatori ai serviciilor care le prestează. Managerul a prezentat serviciile Incubatorului de Afaceri și realizările înscrise în palmares în perioada de la deschidere. Un moment al acestui parcurs sunt 33 de firme și rezidenți care și-au creat activitatea prin suportul și serviciile incubatorului. „La 3 ani de activitate avem înregistrată o cifră de afaceri de 16 milioane lei și granturi atrase în sumă de 7 milioane lei. Sunt firme deschise și plătitori de TVA, prin ele au fost create 131 locuri de muncă”, a prezentat managerul. La acest crâmpei al activității, el a confirmat că incubatorul este o poartă deschisă pentru…\n\ncontinuarea o veți citi în numărul 39 al ziarului din săptămâna aceasta",
  "metadata": {
    "original_file": "Ecoul_Nostru_0176.html"
  }
}