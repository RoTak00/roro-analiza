{
  "title": "Profilaxia Hepatitelor virale | Ecoul Nostru",
  "content": "Ziua Mondială a Hepatitei este marcată anual la 28 iulie, ca urmare a unei initiative din 2008 a Alianței Mondiale pentru Hepatită.\n\nHepatitele Virale B, C, D reprezintă cele mai răspândite maladii infecțioase de pe glob și prezintă o oportunitate de a intensifica eforturile naționale și internaționale privind eliminarea hepatitei, de a încuraja și implica populația în acțiuni de prevenire, diagnostic și tratament.\n\nTema evenimentului pentru acest an este „O via ț ă, Un ficat – Protejează ambele!” și promovează urgența eforturilor de testare, tratament și vaccinare, necesare în eliminarea hepatitelor virale ca o amenințare pentru sănătatea publică, până în anul 2030.\n\nDeși există mai multe tipuri diferite de virusuri hepatice (de la A la E), hepatitele B și C sunt cele mai îngrijorătoare și provoacă aproape 8000 de infecții noi în fiecare zi, majoritatea rămânând nedetectate și o nouă infecție cronică la fiecare zece secunde. De aceea, sănătatea ficatului este esențială pentru sănătatea umană. Numărul mare de decese cauzate de hepatită ar putea fi prevenite. Există vaccinuri și tratamente eficiente pentru hepatita B, și pentru hepatita C –tu poți să te protejezi pe tine și pe cei dragi.\n\nÎn Republica Moldova se realizează activități în supravegherea epidemiologică, reducerea morbidității, invalidității is mortalității determinate de hepatitele virale acute, trenante şi cronice B, C și D, cirozele hepatice cauzate de virusurile nominalizate. Conform datelor statistice, în anul 2022 au fost înregistrate în total 1997 cazuri (a.2021-1888 cazuri) de hepatite virale, inclusiv 29 (1,4%) (a.2021-45 (2,3%)) cazuri forme acute și 1969 (98,6%) (a.2021-1843 (97,8%)) cazuri forme cronice.\n\nContinuare citiți în ziarul Ecoul nostru din 28.07.2023.",
  "metadata": {
    "original_file": "Ecoul_Nostru_0468.html"
  }
}