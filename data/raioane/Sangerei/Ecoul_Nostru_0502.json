{
  "title": "Să eliminăm Tuberculoza | Ecoul Nostru",
  "content": "În acest an se sărbătorește a 140-a aniversare a Zilei Mondiale de prevenire a Tuberculozei, care se marchează la 24 martie 2022. Această zi are scop de a sensibiliza populația despre consecințele devastatoare asupra stării de sănătate, sociale și economice, pentru a intensifica eforturi de a pune capăt epidemiei globale de tuberculoză. Acest lucru este important în pandemia COVID-19, care în uitimii 2 ani decesele de tuberculoză au crescut.\n\nMorbiditatea prin tuberculoză în republică și în raion are tendință de stabilizare a situației epidemiologice, ca rezultat al asigurării serviciilor de prevenire, depistare, tratament după necesitatea persoanelor. Totuș la moment tuberculoza rămîne a fi cauza letalității majore. În fiecare minut (pe glob) 3 persoane mor de tuberculoză. \n\n Tuberculoza e boală provocată de bacteria (micobacterium tuberculosis). Boala se transmite prin aer, cînd bolnavii cu tuberculoză pulmonară tușesc, stărnută sau scuipă. La o persoană e suficient să inhaleze câțiva germeni pentru a deveni infectată. Cele mai frecvente simptome ale tuberculozei sunt: tusa pe termen lung (trei luni și mai mult), dureri în piept, slăbiciune, oboseală, pierdere în greutate, transpirații în timp de noapte ș.a. Tuberculoza este o boală vindecabilă, dacă pacientul strict urmează indicațiile medicale. Ca măsură de profilaxie specifică a tuberculozei se utilizează vaccinul BCJ. Vaccinarea se efectuează fără plată în instituțiile medicale conform schemei naționale.",
  "metadata": {
    "original_file": "Ecoul_Nostru_0502.html"
  }
}