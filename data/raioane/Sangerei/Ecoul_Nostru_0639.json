{
  "title": "Biblioteca este ca o biserică | Ecoul Nostru",
  "content": "Inima scrisului, smulsă din nesecatele comori ale vieții- cărțile- este la fel ca lumea infinită, ce știe ce este acum, ce a fost și ce va fi peste vremi.\n\nE ca un bunic iubit, plin de cunoștințe și povețe. Da, și e minunat că există o zi în care toți își amintesc de rolul celor ce păstrează aceste comori spirituale, ce poartă numele de Bibliotecar.\n\nAici nici cei mai puternici stropi de ploaie, nici cea mai înfricoșătoare furtună, nici cel mai înspăimântător vânt și nici cea mai dureroasă grindină nu ne va împiedica să spunem că astăzi este o zi frumoasă.\n\nDa, credeți-mă, astăzi este o Zi frumoasă, cu adevărat Frumoasă.\n\nFrumoasă pentru noi. Frumoasă pentru toți.\n\nFericiți să fie cei ce iubesc Cartea, proslăviți să fie Cei ce au creat-o. Lăudați să fie cei ce o proslăvesc. Dar nu avem nevoie de toate acestea. Avem nevoie de un Strop de Înțelegere, un Pic de Răbdare, o Picătură mică de Iubire… Doar atât…\n\nDoar atât cerem, și asta e deja mult pentru noi – Bibliotecarii. Astăzi, mult stimate colege, vă doresc multă sănătate, fericire, putere, perseverență și toate cele bune.",
  "metadata": {
    "original_file": "Ecoul_Nostru_0639.html"
  }
}