{
  "title": "Tatiana Ostap: Poșta nu e loc de muncă, ne este stare de suflet | Ecoul Nostru",
  "content": "În ajunul Zilei internaționale a Poștelor preconizam să facem un interviu cu Simion Cârcâș, care la moment este responsabil pentru activitatea fostului Centru de poștă Telenești, acum devenit un fel de filială a Centrului de poștă Sângerei. Dar dl Cârcâș ne-a opientat pentru discuție spre Tatiana Ostap, cea mai tânără șefă de oficiu poștal, cel de la Telenești, cel mai mare din cele 38 instituții spre a înțelege cel mai bine bucătăria poștelor. Remarcăm că Tatiana Ostap și-a început activitatea ca vânzătoare la chioșc acum 9 ani, astfel a trecut câteva trepte de carieră până a conduce cu poșta din Telenești.\n\n– Tatiana, cum ai caracteriza munca ta? \n\n – Poșta este parte o organismului unui stat, a apărut odată cu acesta și va funcționa atâta cât va trăi acest organism complicat. Dar dacă am ține cont de faptul că avem de a face cu cetățeanul căruia îi acordăm servicii apoi și munca noastră nu este o muncă obișnuită dar mai degrabă o stare a sufletului.\n\n– Când a fost mai greu? \n\n – Dacă ne-a fost mai greu apoi nu nouă, adică generației noastre de factori poștali. Închipuiți-vă în timpul războiului, după 1944 când la poștele de atunci veneau înștiințările la mame și soții că fiul ori soțul lor a căzut pe front. Adică în toate timpurile poștașul este purtătorul de vești bune dar se poate întâmpla și astfel. Dar, să ne ferească Dumnezeu de așa necazuri.",
  "metadata": {
    "original_file": "Ecoul_Nostru_0675.html"
  }
}