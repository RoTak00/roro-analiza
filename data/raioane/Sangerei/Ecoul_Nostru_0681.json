{
  "title": "Ne dorim ca comunitatea și poliția să fie o echipă | Ecoul Nostru",
  "content": "Interviu realizat cu noul șef al Inspectoratului de Poliție Sângerei, Vasile BANARU.\n\n-D-le BANARU, vă felicităm cu noua funcție pe care ați ocupat-o de curând. Apropo, unde ați activat până a deveni șef al Inspectoratului de Poliție din raion (IPS)?\n\n„Vă mulțumesc! Mi-am început cariera tot în Inspectoratul de Poliție Sângerei, unde am activat în calitate de inspector al poliției criminale. După o perioadă, am fost numit inspector principal în cadrul Direcției Teritoriale Nord a CCCEC, apoi șef al Secției Investigare Fraude Economice Bălți. Până a fi numit în funcția pe care o exercit la moment, mi-am desfășurat activitatea la Centrul Național Anticorupție în calitate de ofițer superior de urmările penală.”\n\n-Ați reușit să făceți o analiză? Care e serviciul IPS cu cele mai mari probleme?\n\n„Da, desigur. Primul lucru care l-am efectuat a fost analiza stării criminogene în raion cât și situația de facto în care se află angajații inspectoratului, cu problemele și cauzele ce îi afectează și le periclitează activitatea. Cu referire la dificultăți și neajunsuri, nu voi face o descriere amănunțită din considerentele că activitatea poliției este o activitate specifică menită de a asigura ordinea publică și de a contracara faptele antisociale, iar expunerea în evidență a problemelor de activitate ar putea perturba activitatea efectuată de către angajați de zi cu zi.”\n\n-Ați vorbit de situația criminogenă. Cine încalcă legea mai mult?\n\n„La capitolul descoperirea infracțiunilor de către angajații IPS din ultima perioadă, aș putea enumera o serie de încălcări a legii grave cât și deosebit de grave, unde au fost implicate activ toate serviciile din cadrul IPS și ale Procuraturii din raion, fapt ce a contracarat recent 2 cazuri de punere în circulație a substanțelor narcotice în teritoriul raionului…",
  "metadata": {
    "original_file": "Ecoul_Nostru_0681.html"
  }
}