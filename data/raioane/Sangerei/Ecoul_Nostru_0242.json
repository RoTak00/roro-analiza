{
  "title": "Un bărbat de 35 de ani, rănit după ce a lovit un camion staționat în apropiere de Bilicenii Vechi | Ecoul Nostru",
  "content": "Accidentul rutier s-a produs în seara zilei de 28 noiembrie, în jurul orei 20:00. Potrivit informațiilor preliminare furnizate de poliție, bărbatul conducea un automobil Skoda Octavia și, din cauza vizibilității reduse, a intrat în coliziune cu un camion de model MAN. Camionul staționa pe banda de deplasare din cauza unei defecțiuni tehnice, iar conducătorul acestuia nu se afla la fața locului în momentul impactului.\n\nȘoferul automobilului a fost transportat de urgență la spital pentru îngrijiri medicale. Testarea alcoolscopică efectuată cu aparatul DRAGER a confirmat că acesta nu era sub influența alcoolului.\n\nAutoritățile continuă investigarea incidentului pentru a stabili toate circumstanțele și eventualele responsabilități legate de producerea accidentului.",
  "metadata": {
    "original_file": "Ecoul_Nostru_0242.html"
  }
}