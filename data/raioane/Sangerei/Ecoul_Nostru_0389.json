{
  "title": "Două gimnazii au fost selectate pentru guvernarea democratică | Ecoul Nostru",
  "content": "Două instituții educaționale din raion au fost selectate pentru a participa la programul de formare în vederea aplicării Ghidului metodologic privind guvernarea democratică în R. Moldova. Este vorba de gimnaziul Ciuciuieni și de Gimnaziul „Dumitru Matcovschi” din Cotiujenii Mici.\n\nInstituțiile noastre au fost selectate din 22 de gimnazii din țară. Comisia de selectare a analizat fiecare aplicare în baza mai multor criterii: amplasare geografică, numărul elevilor în gimnaziu, corelarea motivației indicate în formular cu principiile și valorile guvernanței democratice a școlii. . Potrivit directoarei gimnaziului Ciuciuieni, Angela Albu„ Durata programului este februarie 2024-octombrie 2025. Este un program promovat de Ministerul Educației și Cercetării. Pe parcursul lunii februarie se va desfășura prima rundă de ateliere tematice. Noi, cei din instituție suntem profund recunoscători colegei noastre Tatiana Morozov pentru implicare și consecutivitate. Dacă am ajuns să fim selectați este datorită ei, care a știut să motiveze implicarea noastră plenară în acest proiect”.",
  "metadata": {
    "original_file": "Ecoul_Nostru_0389.html"
  }
}