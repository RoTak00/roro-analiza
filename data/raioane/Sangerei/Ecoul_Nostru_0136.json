{
  "title": "Hai să dăm mână cu mână, vie natura să rămână… | Ecoul Nostru",
  "content": "În ultimul timp în mod nemilos se defrișează copacii din păduri, fâșii forestiere, din parcurile orașelor. Se dă cu toporul în natură, urmărindu-se adeseori scopuri meschine, de a construi un edificiu etc.\n\nSe dă cu piciorul în natură, de parcă n-ar fi vie, nu ne-ar trebui, indignarea nu încape nici într-un suflet de copil, nici de matur. Tinerii ecologiști din raion, iau atitudine de problemele în cauză. Am căutat să aflăm care este poziția lor, ce propuneri au întru apărarea dreptului naturii la viață și viitor?\n\nZinaida ORFIN, profesoară Liceul Teoretic „Mihai Eminescu”: „Sunt mulțumită de rezultatul muncii mele cu privire la ridicarea conștiinciozității elevilor în ceea ce privește protecția mediului înconjurător, dezvoltarea gândirii critice și soluționarea de probleme. Tinerii de astăzi sunt acei, de care depinde viitorul nostru. Cum să nu te bucuri atunci când îi vezi cu cât suflet nu numai că vorbesc, dar și acționează, pentru a proteja mediul în care trăim. Sunt profesoară, educatoare, părinte, bunică și cetățeancă a acestui plai și nu fac altceva decât, îmi îndeplinesc o simplă datorie.”\n\nDaria STARAIA, Liceul Teoretic „Olimp”: „Cu toții suntem pasageri ai aceleiași nave – Pământ și nu trebuie să admitem ca ea să sufere „chiar dacă-i otrăvită o fântână, un râu, o specie de păsări”, ci să-i acordăm un ajutor cât mai degrabă pentru a nu permite dezechilibrul ecologic. Mă îngrijorează foarte mult că se taie pe un capăt copacii deja crescuți, se dă cu toporul în plămânii naturii, se mărește gradul de poluare a aerului, se pierde unicul loc al liniștii și al odihnei, dintre câte au mai rămas. E timpul să ne oprim căci vitezele mari ne-au obosit, e nevoie de repaus.”\n\ncontinuarea o veți citi în numărul 23 al ziarului din săptămâna aceasta",
  "metadata": {
    "original_file": "Ecoul_Nostru_0136.html"
  }
}