{
  "title": "Femei independente economic | Ecoul Nostru",
  "content": "Vineri, 16 octombrie curent, în incinta unui local din oraș, s-a desfășurat un atelier de lucru deosebit, care a avut drept tematică „Asigurarea inde-pendenței economice a femeilor din satele raionului Sângerei prin dezvoltarea afacerilor”.\n\nEvenimentul a fost organizat de Centrul de Politici Socio-Economice „CONSENS’’, Sângerei în parteneriat cu Ambasada Lituaniei în Republica Moldova prin Programul de Dezvoltare, Cooperare și Promovare a Democrației.\n\nLa eveniment au participat doamne din mediul rural, doamne care gestionează afaceri, Ludmila PROCIUC , președinta AO „CONSENS’’, Sângerei și experta: Angela SOBOL , Vasile MARANDIUC , președintele raionului Sângerei, Tudor MOCANU , președintele Consiliului Interramural a sindicatelor din raion, Nicolae ROPOT , președintele Asociația Sindicatelor Teritoriale (AST) Sângerei a angajaților din serviciile publice.\n\nCu un mesaj de deschidere a festivității a venit Ludmila PROCIUC , președinta AO „Consens”. „Ne-am adunat astăzi aici pentru a găsi soluții de îmbunătățire a condițiillor de viață și îndeosebi a situației economice a femeilor din raion. Avem ca scop să învățăm femeile să devină independente financiar. În contextul Zilei Internaționale a Femeilor din Mediul Rural, vom avea și acest atelier de lucru care va avea continuare.”\n\nPrezent la eveniment, președintele raionului Vasile MARANDIUC a venit cu un mesaj de felicitare pentru toate doamnele, specificând: „În această sală s-au adunat cele mai frumoase, deștepte și răzbătătoare femei. În cele mai grele momente din istorie, femeile rămân a fi pilonul de bază al existenței. Eu vă felicit cu sărbătoarea de azi și vă doresc multă sănătate, succese în lucru, să aveți stimă și grijă din partea copiiilor și bărbaților”.",
  "metadata": {
    "original_file": "Ecoul_Nostru_0183.html"
  }
}