{
  "title": "La Soroca se va desfășura Campionatul Raionului la Cros",
  "content": "La 29 septembrie 2024, municipiul Soroca va găzdui Campionatul Raionului la Cros, eveniment destinat popularizării sportului și promovării unui stil de viață activ în rândul tinerilor din raion. Campionatul se va desfășura la Stadionul „Vasilii Crudu”, începând cu ora 10:00, și este organizat de Serviciul Tineret și Sport din cadrul Consiliului Raional Soroca, în colaborare cu Școala Sportivă Raională și Agenția Teritorială Olimpică și Sportivă.\n\nConcurenții vor participa la probe de la 800 metri la 1500 metri, în funcție de categoria de vârstă, iar cei mai buni sportivi vor fi premiați cu medalii și premii în bani. Acest campionat este o oportunitate importantă pentru identificarea tinerelor talente sportive din raion.​",
  "metadata": {
    "original_file": "Observatorul_0153.html"
  }
}