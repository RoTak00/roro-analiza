{
  "title": "Vizita Prim-Ministrului Pavel Filip în raionul Ungheni",
  "content": "Marți, 19 iulie, raionul Ungheni a fost vizitat de Pavel Filip, Prim-Ministrul Republicii Moldova. În primă instanță, oficialul a inspectat șantierul de construcție al Palatului Justiției din orașul Ungheni. La întâlnire a participat și directorul general al firmei „Conest”, România, Irinel Tofan, care realizează lucrările de construcție a edificiului.\n\nUlterior premierul a avut o discuție cu primarii raionului, conducătorii instituțiilor publice, agenții economici, în cadrul căreia s-au punctat problemele cu care se confruntă localitățile din teritoriu, inclusiv anumite direcții de soluționare a acestora. Dânsul a subliniat activitățile actuale ale Guvernului R. Moldova, reformele care sunt în proces de derulare.",
  "metadata": {
    "original_file": "Unghiul_0205.html"
  }
}