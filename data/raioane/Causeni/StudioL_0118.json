{
  "title": "[:ro]Dezvoltarea turismului în raionul Căușeni, acest subiect a fost discutat astăzi la consiliul raional Căușeni[:]",
  "content": "La data de 26 martie, s-a petrecut o ședință de lucru la nivel de vicepreședinții raionului – Valeriu MUSTEAȚĂ și Mihail BOBICOV , șefa secției cultură dna Larisa ȘESTACOVSCHI la care au participat: directorii de muzee din raion, meșteri populari, producători de vinuri, apicultori. Scopul întrunirii a fost de a pune bazele dezvoltării, colaborării între potențialii prestatatori de servicii și bunuri turistice din cadrul raionului și autoritățile raionale. Ședința a fost una productivă, un început bun. Sperăm mult, că în viitorul apropiat raionul va edita un Ghid Turistic al raionului Căușeni, care va include toate obiectele turistice fixate pe harta raionului și caracteristica lor. Deasemenea, în Ghid își vor găsi locul listele cu: meșterii populari din raionul Căușeni, calendarul evenimentelor culturale, evenimentele locale, muzeele din raionul Căușeni, vinăriile din raionul Căușeni, structuri de cazare din raionul Căușeni. Turismul este călătoria realizată în scopul recreării, odihnei sau pentru afaceri. Turismul a devenit o activitate de recreere globală populară. Turismul este ramura economică cea mai puternică pe plan mondial. Turismul este vital pentru foarte multe țări, cum ar fi Egipt, Grecia, Liban, Spania și Tailanda, și pentru unele națiuni-insule (Bahamas, Fiji, Maldive) datorită aportului financiar consistent obținut din afacerile cu bunuri și servicii și oportunităților de angajare în industria serviciilor asociată turismului. Industria serviciilor include serviciile de transport (transportul aerian, croazierele, taxiurile) și serviciile de ospitabilitate (cazarea, inclusiv hotelurile și stațiunile, veniturile din divertisment, cum ar fi parcurile, cazinourile, mall-urile, veniturile din muzică și teatrele).\n\nTurismul în Republica Moldova are un potențial de dezvoltare, prezentând o combinație complexă de medii naturale (arii naturale, masive forestiere în centrul țării, toltre, defilee, lunci) și artificiale (lăcașuri medievale, cetăți, orașe cu diverse stiluri arhitecturale, stațiuni balneare, festivaluri, vinării etc).\n\nPotențiale forme de turism care ar putea concura pe piața internațională sunt de asemenea: turismul vinicol, ecoturismul, turismul de recreare, de sănătate și cel cultural.\n\nRaionul Căușeni dispune de numeroase obiective turistice ce necesită a fi valorificate și împărtășite cu mândrie de către localnici, și nu doar.\n\nS-a decis organizarea unui seminar instructiv cu primarii localităților, agenții economici, care pot presta servicii turistice, meșterii poulari cu invitarea specialiștilor din domeniul turistic.",
  "metadata": {
    "original_file": "StudioL_0118.html"
  }
}