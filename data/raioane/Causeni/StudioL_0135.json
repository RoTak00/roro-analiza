{
  "title": "[:ro]1058 unități de tehnică pecială continuă lucrările de deszăpezire[:]",
  "content": "Aproape 2600 de specialiști din cadrul autorităților continuă activitatea pentru redresarea situației în urma condițiilor meteo nefavorabile\n\nPotrivit informațiilor colectate de Centru de Dirijare în Situații Excepționale către dimineața zilei de 9 ianuarie, aproape 2600 de specialiști cu 1058 unități de tehnică din cadrul autorităților sunt implicați pentru redresarea situației în țară în urma precipitațiilor abundente sub formă de ninsoare și lapoviță.\n\nOfițeri și subofițeri din cadrul subdiviziunilor Ministerului Afacerilor Interne, drumari din cadrul ÎS Administrația de Stat a Drumurilor, lucrători medicali, dar și muncitori ai furnizorilor de energie electrică întreprind măsuri pentru ca situația să revină la normal.\n\nÎn ultimele 24 de ore Serviciul unic național pentru apeluri 112 a gestionat 6397 de apeluri, fiind deschise 2686 fișe de caz.\n\nPeste 1900 de apeluri au fost redirecționate ambulanței, 628 poliției, iar 145 de misiuni au revenit salvatorilor și pompierilor.\n\nConform datelor generate din sistemul 112, IGSU a întreprins 38 de misiuni pentru deblocarea mijloacelor de transport, 7 dintre ele fiind la deblocarea ambulanțelor din raioanele Drochia, Hâncești, Chișinău, Leova și Strășeni.",
  "metadata": {
    "original_file": "StudioL_0135.html"
  }
}