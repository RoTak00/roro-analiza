{
  "title": "[:ro]Modernizarea stației de epurare a apelor uzate din Căușeni se află la etapa-II de reparație [:]",
  "content": "La data de 09.04.2024 s-a realizat o ședință de monitorizare a lucrărilor de construcție, incluzând o vizită în teren, în cadrul proiectului “Modernizarea stației de epurare a apelor uzate din or. Căușeni, etapa II și construcția sistemului de canalizare în sectorul “Căușeni Vechi””, aflat în subordinea Consiliului raional Căușeni. Verificările au confirmat că lucrările avansează conform planului stabilit.\n\nBugetul total al proiectului este de 71.173.061,33 MDL, din care 56.447.354,94 MDL (reprezentând 79,31%) provin din Fondul național pentru dezvoltare regională și locală, iar contribuția Consiliului Raional Căușeni este de 14.725.706,39 MDL (20,69%). Pentru anul curent au fost alocate 15 milioane lei din FNDRL, conform deciziei CNCRDL.\n\nOdată finalizat proiectul, 27 de localități vor fi conectate la sistemul de canalizare, beneficiind astfel aproximativ 16.000 de persoane.\n\n\n\n \n\n \n\n Obiectivele finale includ construcția unui bloc de tratare biologică cu o capacitate de 2500 m3/24h, ajungând la o capacitate totală instalată de 5000 m3/24h, construcția a 2 platforme de tratare a nămolului, amenajarea terenului și construcția drumului de acces, extinderea sistemului de canalizare în sectorul Căușenii Vechi al orașului Căușeni cu 10,4 km și construcția a 3 stații de pompare a apelor uzate.\n\nDatorită metodologiei utilizate, stația nu va emana miros, nu va produce zgomot, nu va polua mediul. În urma modernizării, stația de epurare va oferi servicii de deservire altor instalații de epurare din raza raionului Căușeni",
  "metadata": {
    "original_file": "StudioL_0109.html"
  }
}