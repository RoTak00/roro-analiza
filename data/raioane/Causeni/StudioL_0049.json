{
  "title": "[:ro]Lansarea rețelei de HUB-uri de reziliență în raionul Anenii Noi[:]",
  "content": "Între 30 septembrie și 11 octombrie 2024, raionul Anenii Noi a lansat rețeaua de HUB-uri de reziliență, parte a Proiectului STRIVE. Acest proiect condus de organizațiile ACTED, Bibliotheques Sans Frontieres și REACH, cu sprijinul Agenției Franceze de Dezvoltare. Inițiativa vizează întărirea capacității comunităților de a face față dezastrelor naturale și provocărilor antropice.\n\nHUB-urile de reziliență, amplasate strategic în zece biblioteci publice din comunitățile Anenii Noi, Geamăna, Șerpeni, Hîrbovăț, Gura Bîcului, Floreni, Varnița, Cobusca Veche, Bulboaca și Puhăceni, vor oferi resurse esențiale, informații și instrumente necesare pentru construirea unei societăți mai reziliente.\n\nAceste centre comunitare răspund nevoii urgente de a pregăti populația pentru evenimente neprevăzute, precum inundații, secete sau cutremure. Cetățenii vor avea acces la:\n• Informații de încredere : Materiale informative despre riscurile locale, planuri de urgență, instrucțiuni de prim ajutor și sfaturi pentru pregătirea pachetelor de urgență.\n• Educație pentru reziliență : Ateliere, seminare și cursuri interactive pentru a învăța cum să prevenim și să gestionăm situațiile de criză.\n• Tehnologii moderne : Aplicații mobile, hărți interactive și alte instrumente digitale pentru facilitarea comunicării și accesului la informații în timp real.\n• Un spațiu de colaborare : O platformă care reunește membrii comunității, autoritățile locale și organizațiile non-guvernamentale, promovând colaborarea și unirea eforturilor.\n\nPrin aceste inițiative, Proiectul STRIVE își propune să dezvolte o cultură a prevenției și să îmbunătățească reziliența comunităților din raionul Anenii Noi, contribuind astfel la o societate mai pregătită în fața provocărilor viitoare.",
  "metadata": {
    "original_file": "StudioL_0049.html"
  }
}