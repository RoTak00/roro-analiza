{
  "title": "[:ro]Două persoane au murit din cauza zăpezii la Căușeni Echipele de intervenție încearcă să ajungă la ele[:]",
  "content": "Cadavrele a două persoane au fost depistate într-un automobil blocat în nămeți. Descoperirea macabră a avut loc în această dimineață, în jurul orei 08:35, la ieșirea din localitatea Coșcalia, spre satul Florica din raionul Căușeni.\n\nPotrivit surselor cadavrele au fost găsite de către un trecător, într-un automobil care a derapat de pe traseu și a rămas blocat în nămeți.\n\nAcesta a alertat imediat poliția, dar și a solicitat intervenția unei ambulanțe, însă din nefericire medicii au putut să ajungă la fața locului din cauza zăpezii. Satul Coșcalia fiind izolat din seara zilei de duminică.\n\nPotrivit poliției în dimineața zilei de luni mai multe echipaje de medici, salvatori și polițiști s-au îndreptat la fața locului, până la orele 13.00 nu există informații că acestea ar fi ajuns la fața locului.\n\nPrimarul satului Coșcalia Elena Eșanu afirmă că din informațiile pe care le deține persoanele aflate în mașină nu ar fi originare din localitate.\n\nO versiune preliminară ar fi faptul că victimele s-ar fi intoxicat cu monoxid de carbon emanat în habitaclul vehiculului.",
  "metadata": {
    "original_file": "StudioL_0143.html"
  }
}