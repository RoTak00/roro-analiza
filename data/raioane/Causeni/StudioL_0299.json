{
  "title": "[:ro]VIDEO/ Grâul s-a ieftinit, însă pâinea rămâne scumpă[:]",
  "content": "S-a ieftinit grâul, însă pâinea rămâne scumpă. În ultimele luni, prețul grâului a scăzut cu aproape 30 de procente, iar gazul a ajuns la nivelul de dinaintea războiului. Şi, totuși, aceste diminuări considerabile nu se văd și la raft. Unii producători susțin că au în continuare costuri de producție mari și enumeră, de pildă, motorina și energia electrică.\n\nPrețul grâului panificabil a scăzut de la 406 euro pe tonă, în vara anului trecut, la 280 de euro pe tonă, la jumătatea lunii trecute, potrivit bursei de referință din Paris.\n\nAcest lucru s-a reflectat și pe piața internă a RM, când la mijloc de februarie prețul grâului scăzut de la 5,50 lei la 3,60-3,80 lei. Chiar și așa pâinea nu s-a ieftinit.\n\nȘi prețul gazului a scăzut, până la 72,75 euro pe megawatt -oră adică 810-820 de dolari pentru o mie de metri cubi.\n\nDar aceste diminuări de tarife nu au dus și la o reducere a prețului pâinii și produselor de panificație.\n\nCei de pe lanțul de producție susțin că au în continuare costuri mari.\n\nIgor Donțu administrează o brutărie din Căușeni, bărbatul explică de ce pâinea nu poate fi mai ieftină decât prețul expus astăzi pe raft.\n\nLocuitorii raionului Căușeni se plâng de prețurile mari la pâine și spun că în condițiile în care prețul pâinii nu poate fi diminuat, statul ar trebui să vină cu măsuri de sprijin.\n\nReprezentanții din industria de panificație au evitat să facă predicții despre evoluția prețului pâinii.\n\nVă reamintim că anul trecut producția agricolă globală din Republica Moldova s-a micșorat cu aproximativ 30 la sută comparativ cu anul 2021",
  "metadata": {
    "original_file": "StudioL_0299.html"
  }
}