{
  "title": "[:ro]Un bebeluș a venit pe lume chiar în ambulanță[:]",
  "content": "Un bebeluș a fost adus pe lume direct în vehiculul de ambulanță. Totul s-a întâmplat la data de 22 august, când a fost solicitată acordarea asistenței medicale de urgență unei femei gravide de 40 săptămâni.\n\nPotrivit unui comunicat de presă al Centrului Național de Asistență Medicală Urgentă Prespitalicească (CNAMUP) apelul a parvenit la ora 04:14 dimineața. Astfel, a fost alocată echipa de asistență medicală urgentă a PAMU Căinari din cadrul SAMU Căușeni, care a ajuns timp de 7 minute la domiciliul pacientei.\n\nLa locul solicitării gravida acuza dureri abdomenale și contracții frecvente care au început la ora 03:30. Din anamneză s-a constatat că pacienta era la III-a naștere. La evaluarea pacientei s-a determinat prezența semnelor de debut al nașterii și s-a decis de a o transporta de urgență la spital.\n\nÎn timpul transportării, a survenit nașterea. Astfel, venirea pe lume a nou-născutei a fost asistată în ambulanță. Datorită intervenției echipei AMU s-a născut o fetiță sănătoasă de aproximativ 3 kg, cu scorul Apgar 8-9 puncte.\n\nUlterior, lăuza și copilul au fost spitalizați în stare satisfăcătoare la Maternitatea din cadrul IMSP Spitalul Raional Căușeni, pentru îngrijiri medicale corespunzătoare",
  "metadata": {
    "original_file": "StudioL_0210.html"
  }
}