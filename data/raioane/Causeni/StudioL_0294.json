{
  "title": "[:ro]VIDEO/O femeie de 34 de ani mamă a trei copii are nevoie de ajutorul oamenilor[:]",
  "content": "O femeie de 34 de ani mamă a trei copii are nevoie de ajutorul cetățenilor. Femeia a fost diagnosticată recent cu cancer de col uterin, iar tratamentul pe care îl urmează este unul foarte dur care necesită medicamente și o intervenție chirurgicală într-o clinică privată. Femeia este la moment imobilizată la pat, iar copii sunt îngrijiți de soț și de bunica.\n\nTatiana Vetrici din satul Baccealia, Căușeni, povestește că acum un an jumătate de an s-a adresat pentru un control de rutină la medicul ginecolog.\n\nDupă efectuarea testului papanicolau, femeia a fost diagnosticată cu cancer stadiul trei. Spune că într-o fracțiune de secundă pământul i-a crăpat sub picioare.A făcut tot felul de investigații care au confirmat maladia și imediat a început tratamentul.\n\nDupă câteva proceduri de chimioterapie femeii i-a stat rău, iar de câteva săptămâni nu se mai poate ridica din pat.\n\nMama celor trei copii susține că medicii-au dat o șansă de a rămâne în viață. După efectuarea chimio-terapiilor, urmează o intervenție chirurgicală într-o clinică privată. Nu știe însă cât va costa intervenția, cert este că nu e vorba despre o sumă mică.\n\nSoțul femeii lucrează în cadrul elevatorului din Căușeni, salariul pe care îl ridică nu îi permite însă să asigure cheltuielile pentru tratament.\n\nMedicul de familie din Căușeni confirmă că această pacientă suferă de o maladie incurabilă afirmând că are parte de tot suportul necesar oferit în baza poliței medicale.",
  "metadata": {
    "original_file": "StudioL_0294.html"
  }
}