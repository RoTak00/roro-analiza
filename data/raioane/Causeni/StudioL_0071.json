{
  "title": "[:ro]Siguranța copiilor în vacanță , 1877 de copii instruiți din raioanele Căușeni și Ștefan Vodă[:]",
  "content": "Lecții de siguranță și ateliere demonstrative desfășurate pentru 1877 de copiii în taberele de odihnă din raioanele Căușeni și Ștefan Vodă\n\nÎn perioada de vacanță, de la deschidere și până la finalizarea activităților în cadrul taberelor de odihnă pentru copii, salvatorii din cadrul DRSE Căușeni au desfășurat activități educativ demonstrative în cadrul a 2 tabere de odihnă staționare și 6 tabere cu sejur de zi din raioanele Căușeni și Ștefan Vodă, unde au fost instruiți 63 de angajați și 1877 copii, în scopul pregătirii tinerii generații la capitulul bazelor securității vieții și promovării valorilor de siguranță în rândul populației.\n\n\n\n Specialiștii direcției au explicat minorilor regulile anti incendiare și metode corecte de evacuare din locuințe în cazul izbucnirii unui incendiu. Aceștia au fost îndemnați să evite jocul cu focul și cu alte surse de aprindere, dar și să fie prudenți la utilizarea echipamentelor electrice și celor conectate la gaze naturale.\n\nDe asemenea copiii au fost instruiți privind reacționarea corectă în cazul unui cutremur, a unei furtuni, precum și despre măsurile de siguranță în perioada caniculară. \n\n Mai mult, angajații DRSE Căușeni au îndemnat minorii să nu se aventureze la scăldat de unii singuri, fiind rugați să meargă la scăldat însoțiți de persoane mature și doar în locuri special amenajate cu stații de salvare.\n\nDe asemenea, în timpul activităților organizate, copiii au avut posibilitatea să exploreze tehnica și utilajul din dotarea salvatorilor și pompierilor, dar și să fie implicați în diverse ateliere interactive unde au avut posibilitatea de a proba uniforma salvatorilor sau să refuleze apa din furtunuri.",
  "metadata": {
    "original_file": "StudioL_0071.html"
  }
}