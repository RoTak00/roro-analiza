{
  "title": "[:ro]VIDEO/ O șoferiță din satul Ivancea, a pierdut controlul mașinii și s-a tamponat în gardul unei gospodării[:]",
  "content": "O șoferiță de 37 de ani din satul Ivancea, raionul Orhei a pierdut controlul unui Volkswagen și s-a tamponat în gardul unei gospodării.\n\nTotul s-a întâmplat la data de 16 februarie.\n\nÎn mașină se afla și un copil de 2 ani, care nu era asigurat cu un scăunel special.\n\nÎn timpul discuției cu femeia, polițiștii au simțit un miros puternic de alcool. Șoferița a fost testată cu aparatul Drager, iar rezultatul a indicat o concentrație de 1,23 mg/l vapori de alcool în aerul expirat.\n\nConsecințele accidentului au fost doar pagubele materiale, însă ar fi putut fi mult mai grave, spun oamenii legii.\n\nInspectoratul General al Poliției amintește șoferilor despre pericolul conducerii în stare de ebrietate. NU vă riscați viața voastră și a persoanelor de alături sau din trafic care nu poartă nici o vină.",
  "metadata": {
    "original_file": "StudioL_0126.html"
  }
}