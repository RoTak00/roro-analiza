{
  "title": "[:ro]Elevii din satul Taraclia, Căușeni au în sfârșit transport școlar. Donația vine din partea României[:]",
  "content": "Elevii din diferite colțuri ale satului Taraclia, Căușeni merg la școală cu ajutorul unui microbuz, pus recent în circulație. Se întâmplă după ce ani la rând părinții și elevii au înaintat tot felul de solicitări la autoritățile publice locale invocând probleme privind deplasarea elevilor spre instituția școlară.\n\nMicrobuzul pentru transportarea elevilor a fost donat recent de către Guvernul României.\n\nPelaghia Traci, directoarea liceului Ștefan cel Mare și Sfânt din Taraclia se arată mulțumită de această donație.\n\nȘi elevii din Taraclia spun că în sfârșit nu vor mai fi nevoiți să parcurgă pe jos într-o singură direcție 2 km până la școală, dar vor ajunge mai ușor spre instituția de învățământ.\n\n,, Sunt bucuroasă că acum nu mi-e frică să întârzii la școală și mă pot îmbrăca mai lejer fiindcă nu merg pe jos prin frig sau ploaie” , spune o elevă.\n\n,, Timpul parcurs la școală sau de la școală este mai mic fiindcă locuiesc la o distanță pe care o parcurgeam în 40 minute”, spune un elev.\n\nÎnvățătoarea de clasele primare din localitate afirmă ,,Acum sunt sigură că elevii mei vin în siguranță iar traversarea străzii din localitate nu este o problemă, pe timpul nefavorabil sunt protejați. Am observat că copii nu întârzie sunt prezenți și au timp să se pregătească de ore”.\n\nVă reamintim că în LT Ștefan cel Mare și Sfânt din satul Taraclia, Căușeni își fac studiile peste 300 de elevi.",
  "metadata": {
    "original_file": "StudioL_0035.html"
  }
}