{
  "title": "[:ro]VIDEO/ În republica Moldova sunt localități prietenoase comunității[:]",
  "content": "În republica Moldova sunt localități prietenoase comunității. Cel puțin asta reiese din activitatea mai multor servicii puse la dispoziție gratuit copiilor și persoanelor vârstnice. Vorbim astăzi de satul Ucrainca raionul Căușeni care acum 10 ani a pus temelia unui centrul multifuncțional comunitar în care astăzi sunt prestate un șir de servicii fără a lua un bănuț de la client. Spălătorie, cusătorie, și frizerie, toate activează gratuit pentru persoanele în etate din sat care vin zilnic aici și își croiesc o fustă, frezează școlarii sau spală hainele.\n\nÎn raionul Căușeni există comunități care și-au concentrat un șir de servicii într-un singur loc și pentru care nu se percepe nici un bănuț.\n\nVorbim astăzi de satul Ucrainca care acum 10 ani și-a construit un centru comunitar multifuncțional în care localnicii au parte de tot felul de facilități.\n\nDupă ce a activat o perioadă în capitală Ecaterina a decis să rămână totuși în sat.\n\nDe trei ani și-a deschis un atelier și reparație a hainelor, iar de atunci prestează tot felul de servicii de croitorie.\n\nAcest băiat după ce a terminat lecțiile de la școală a venit să se tundă. Ar fi trebuit să scoată din buzunar în jur de 50 de lei lunar pentru o frizură, aici însă are parte de serviciu gratuit.\n\nToate aceste servicii gratuite pentru localnici, sunt acoperite anual din bugetul primăriei care a decis astfel să mențină sătenii acasă și să le ofere tot mai multe oportunități.\n\nCentrul a fost un loc de refugiu și pentru cetățenii ucraineni fugiți de război, aici aceștia au găsit adăpost, hrană și liniște.\n\nÎn raionul Căușeni există mai multe centre comunitare. Majoritatea dintre ele sunt întreținute din bugetul de Stat și de către Consiliul raional. Puține dintre acestea oferă însă asemenea servicii gratuite.",
  "metadata": {
    "original_file": "StudioL_0291.html"
  }
}