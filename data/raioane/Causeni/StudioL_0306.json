{
  "title": "[:ro]VIDEO/ Campania de informare a copiilor privind regulile de circulație, continuă la Căușeni[:]",
  "content": "Campania de informare a copiilor privind regulile de circulație, continuă la Căușeni. Oamenii legii merg în diferite instituții de învățământ și prezintă celor mici regulile siguranței rutiere. La data de 20 februarie elevii Liceului Teoretic Ion Creangă au fost invitați înafara instituției școlare luați la întrebări de polițiști privind respectarea regulilor în trafic.\n\nAșa au petrecut ora de dezvoltare personală elevii clasei a doua a liceului Ion Creangă din Căușeni.\n\nLuni dimineața oamenii legii au invitat copii în apropierea trecerii de pietoni din fața școlii\n\nAcțiunea face parte din operațiunea Pietonul demarată la data de 15 februarie pe întreg teritoriul țării.\n\nOamenii legii au atenționat copii că indiferent dacă ești conducătorul unui mijloc de transport sau pieton, fiecare în egală măsură este responsabil de securitatea în trafic și este obligat să respecte prevederile Regulamentului Circulației Rutiere.\n\nCopii spun că le-a plăcut lecția și că vor respecta regulile expuse de polițiști.\n\nProfesorii afirmă că asemenea lecții au loc regulat în instituția școlară.\n\nOamenii legii din Căușeni au atenționat copii că pietonii pot fi atrași la răspundere conform art. 245 Cod Contravențional, pentru încălcarea regulilor de circulație, iar sancțiunea poate fi de până la 12 UC, echivalentul a 600 lei.",
  "metadata": {
    "original_file": "StudioL_0306.html"
  }
}