{
  "title": "[:ro]VIDEO/ Locuitorii unei străzi din orașul Căușeni revoltați din cauza unei platforme de deșeuri[:]",
  "content": "Au ajuns la capătul răbdării locuitorii unei străzi din centrul orașului Căușeni roagă autoritățile publice locale să intervină în lichidarea unei gunoiști formate de câteva luni în apropierea casei în care locuiesc. Se întâmplă la intersecția străzilor Alexandr Sciusev cu Dimitrie Cantemir aproape zilnic după ce tomberoanele instalate de primărie sunt umplute cu deșeuri, la câteva ore după ce au fost evacuate de cei de la salubritate. Oamenii cer lichidarea platformei și instalarea tomberoanelor la distanțe mai îndepărtate de casele locatarilor.\n\nAceastă femeie din Căușeni care a vrut să îi păstrăm anonimatul, spune că aproximativ doi ani în urmă chiar în pragul casei ei a apărut această platformă cu tomberoane pentru gunoi.\n\nDestinate pentru gunoi selectiv, containerele verzi, albastre și galbene sunt umplute rapid cu tot felul de deșeuri aruncate la întâmplare toate la un loc.\n\nSticle din plastic, cartoane, hârtie, deșeuri animaliere și chiar păsări moarte toate sunt aduse aici de locuitorii din împrejurime și aruncate la nimereală.\n\nPrimăvara zona este umplută cu miros urât, iar femeia afirmă că pericolul unei infectări este mai mult decât evident.\n\nFemeia s-a adresat cu o cerere de strămutare a platformei în altă parte, dar că așa și nu a reacționat nimeni.\n\nViceprimarul orașului Ruslan Coroi spune că există o astfel de cerere la primărie.\n\nSolicitată să dea o explicație Natalia Josan șefa interimară de la salubritate afirmă că deșeurile se ridică cu regularitate, doar că în timpul sărbătorilor pascale au fost unele pauze.\n\nVă reamintim că în anul 2021 Primăria Căușeni a amenajat mai multe platforme pentru deșeuri menajere în orașul Căușeni printre care și cea de la intersecția străzilor Alexandr Sciusev cu Dimitrie Cantemir",
  "metadata": {
    "original_file": "StudioL_0264.html"
  }
}