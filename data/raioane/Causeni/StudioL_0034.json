{
  "title": "[:ro]O nouă tentativă de transportare ilicită a valutei, depistată la vama Palanca[:]",
  "content": "La pista intrare în țară a postului vamal Palanca, pentru controlul de specialitate s-a prezentat un mijloc de transport, ce se deplasa din Ucraina, la volanul căruia se afla un conațional în vârstă de 25 de ani.\n\nUrmare a controlului fizic detaliat al bagajelor personale, funcționarii vamali au depistat mijloace financiare în valută străină, în sumă de 20000 dolari USD, pe care persoana le-a tăinuit în scopul transportării ilicite.\n\nMijloacele financiare ce depășesc echivalentul sumei permise pentru transportare fără declarare obligatorie au fost ridicate, iar persoana riscă să fie sancționată contravențional în conformitate cu prevederile art. 43¹, 287 alin. (10) Cod Contravențional.",
  "metadata": {
    "original_file": "StudioL_0034.html"
  }
}