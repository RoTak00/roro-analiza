{
  "title": "[:ro]VIDEO/ Sud-Estul țării sub zăpadă. În mai multe localități se circulă cu dificultate[:]",
  "content": "Iarna și-a intrat în drepturi în mai multe localităţi din ţară. La Căuşeni a nins duminică ca în poveşti. Stratul de zăpadă depus a depășit 10 cm, iar pe toate drumurile naționale și regionale din sud-estul țării s-a circulat cu dificultate. Mai multe localități au fost deconectate de la rețeaua electrică, iar circulația în unele zone a fost blocată.\n\nÎn raioanele Căușeni și Ștefan Vodă pentru curățarea drumurilor de zăpadă şi împrăștierea materialului antiderapant Societatea pe acțiuni drumuri a antrenat 21 unități de tehnică și peste 60 de persoane.\n\nPână în amiaza zilei de duminică pe trasee au fost împrăștiate peste 100 de tone de material antiderapant.\n\nPotrivit Direcţiei Situaţii Excepţionale a raionului drumarii au fost nevoiți să intervină la tractarea a două unități de tehnică care au derapat de pe șosea.\n\nUn microbuz marfar s-a împotmolit în zăpadăîn satul Grigorievca, iar un alt camion încărcat cu marfă a derapat în regiunea satului Taraclia.\n\nÎn majoritatea localităților au fost înregistrate deconectări de energie electrică, vorbim despre satele Ciuflești, Zolotievca, Taraclia, Chircăiștii Noi, Cîrățeni, Ucrainca , Căinari,Baccealia, Tănătarii noi, Hagimus, Cîrnățenii Noi, Opaci și parțial Căușeni.",
  "metadata": {
    "original_file": "StudioL_0147.html"
  }
}