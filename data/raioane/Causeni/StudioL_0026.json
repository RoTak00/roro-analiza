{
  "title": "[:ro]Valută nedeclarată, depistată la vama Sculeni[:]",
  "content": "Doi cetățeni străini sunt cercetați pentru tentativa de a scoate din țară valută nedeclarată. Incidentul s-a înregistrat la 22 noiembrie curent, în PTF Sculeni.\n\nPentru autorizarea ieșirii din Republica Moldova la pista de control s-a prezentat un ucrainean de 54 de ani, la volanul unui automobil BMW. Acesta era însoțit de alți doi conaționali.\n\nÎn timpul discuțiilor cu polițiștii de frontieră și colegii FRONTEX, cei trei străini au trezit unele suspiciuni asupra conținutului bagajelor transportate. Drept urmare, s-a decis efectuarea unui control suplimentar de comun cu funcționarii vamali asupra persoanelor și bunurilor acestora.\n\n✅️ În bagajul unuia dintre pasageri, un bărbat în vârstă de 53 de ani, s-au identificat: 3 800 EUR, 10 300 USD și 4 870 grivne ucrainene (UAH).\n\n❗️Mijloacele financiare ce depășesc echivalentul sumei permise pentru transportare fără declarare obligatorie au fost ridicate, iar persoanele riscă să fie sancționate contravențional în conformitate cu prevederile art. 43¹ și art. 287 alin. (10) din Codul Contravențional.",
  "metadata": {
    "original_file": "StudioL_0026.html"
  }
}