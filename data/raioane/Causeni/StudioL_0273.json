{
  "title": "[:ro]VIDEO/ Festival Pascal la Căușeni[:]",
  "content": "Pentru al 24 –lea an consecutiv, în a treia zi de Paşti la Căuşeni are loc Festivalul „Itinerar Pascal”. Bibliotecari, conducătorii cercurilor artistice, angajaţii căminelor culturale şi ansamblurile corale din raion se întrunesc la o expoziţie dedicată sărbătorilor pascale. Icoane, ouă încondeiate, pască, cozonac şi bucate din miel, toate sunt expuse în faţa vizitatorilor pentru a le aminti creştinilor despre importanţa Învierii Domnului.Anul acesta festivalul a revenit la locația sa veche din fața Casei raionale de Cultură, asta după ce câțiva ani la rând a fost organizat în fața bisericii centrale din oraș .\n\nTradiția de a aduna în colectivele artistice de amatori din satele raionului Căușeni în a treia zi de Paște a avut loc și în acest an la Căușeni.\n\nCu o expoziție inedită de icoane, cărți religioase, prosoape tradiționale și bucate moldovenești, bibliotecari, conducătorii cercurilor artistice, angajaţii căminelor culturale s-au prezentat în a treia zi de Paște în holul casei raionale de cultură pentru a participa la cea de a 24-a ediție a festivalului Itinerar pascal.\n\nNici pasca şi cozonacul de Paşti nu a lipsit de la eveniment.\n\nGospodinele au copt miei din aluat şi au vopsit ouă.\n\nCa și în fiecare an colectivele artistice din localitățile raionului Căușeni au venit în fața în faţa vizitatorilor cu melodii pascale adunate din toate colţurile ţării.\n\nDupă ce au interpretat melodii pascale interpreții autohtoni de la noi au vizitat standurile expoziţionale şi au apreciat exponatele.\n\nAn de an festivalul adună tot mai multă lume şi lucrări inedite.\n\nFestivalul Itinerar Pascal se organizează la Căuşeni din anul 1999.La final toate colectivele artistice și toți cei prezenți la expoziție au primit Diplome și premii bănești din partea organizatorilor.",
  "metadata": {
    "original_file": "StudioL_0273.html"
  }
}