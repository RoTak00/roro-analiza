{
  "title": "[:ro]Căuşenenii sunt tot mai activi şi receptivi faţă de problemele oraşului[:]",
  "content": "În această perioadă, Primăria orașului Căușeni prin intermediul platformei alerte.md/causeni a recepționat și răspuns la solicitările cetățenilor, a lansat sondaje și recepționat inițiative civice.\n\n„Mulțumim tuturor pentru implicare și vă invităm să rămâneți activi. Împreună dezvoltăm orașul nostru”, indică Primăria Căuşeni.\n\nReamintim că pe www.alerte.md/causeni , fiecare locuitor poate să:\n\nOrganizația Mediapoint a lansat la finele anului 2022 platforma Alerte.md în a şasea localitate din țară, orașul Căuşeni. Aceasta permite administrarea inteligentă a orașului prin diverse instrumente digitale și are ca scop eficientizarea comunicării dintre cetățeni și administrația publică locală, iar platforma va fi administrată independent de către Primăria Căuşeni.\n\n„Datorită platformei Alerte.md, cetățenii vor fi mai motivați să colaboreze cu primăria pe o cale online. Cu un singur click, ei vor putea raporta problemele cu care se confruntă, vor putea participa la sondaje organizate de primărie și vor putea lansa idei de inițiative pentru a face orașul mai frumos. Vin cu îndemnul către cetățeni de a fi cât mai activi nu doar în raportarea problemelor, ci și în propunerea unor idei constructive. Doar împreună cu cetățenii putem face lucruri frumoase în oraș”, a declarat primarul orașului Căuşeni, Anatol Donţu.\n\nPlatforma națională Alerte.md permite fiecărui oraș din Republica Moldova să aibă o versiune dedicată care este administrată de către primăria din localitate. Până în prezent, platforma a fost lansată în orașele Cahul, Leova, Cantemir, Bălți, Căuşeni și Cimișlia, urmând a fi lansată în perioada următoare şi în alte localități din țară. Extinderea Alerte.md va fi realizată gradual și în anii 2023-2024. \n\n Lilia Grubîi",
  "metadata": {
    "original_file": "StudioL_0311.html"
  }
}