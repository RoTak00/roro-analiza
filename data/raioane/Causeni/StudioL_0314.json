{
  "title": "[:ro]A decedat Nicolae Coroi, personalitate marcantă în raionul Căuşeni[:]",
  "content": "Asociaţia Producătorilor Agricoli „Agro-Căuşeni” a anunţat cu tristeţe despre decesul celui care a fost Nicolae Coroi, directorul executiv al structurii, din 2002, de la fondare şi până în prezent.\n\nMembrii Asociaţiei şi autorităţile raionului Căuşeni își exprimă compasiunea şi regretul în legătură cu trecerea în nefiinţă a unui om talentat şi experimentat, care în diferite perioade a deţinut importante funcţii de conducere în localitate.\n\nNăscut la Căuşeni, la 6 decembrie 1940, Nicolae Coroi a fost absolvent al Universității Agrare de Stat din Moldova, fiind omul agriculturii atât profesional, cât şi prin vocaţie.\n\nPe parcursul vieții a îmbrățișat cu drag profesia, demonstrând înalte competenţe profesionale nu numai în sectorul agroindustrial, ci şi în management. Este în funcţii de conducere din 1966, fiind mereu un adevărat slujitor al societăţii, oamenilor şi statului.\n\nActivitatea sa a fost marcată de un parcurs ascendent, meritat, apreciat, în baza competenţelor şi capacităţilor profesionale şi personale.\n\n”În aceste momente triste, suntem alături de familia îndoliată şi transmitem condoleanţe tuturor celor care l-au cunoscut şi l-au apreciat” , scrie Asociaţia Producătorilor Agricoli „Agro-Căuşeni”.",
  "metadata": {
    "original_file": "StudioL_0314.html"
  }
}