{
  "title": "[:ro]Producătorii locali din Hîrbovăț, Anenii Noi își vor putea comercializa produsele într-o piață modernizată.[:]",
  "content": "Începând de sâmbătă, 5 octombrie, locuitorii satului Hîrbovăț din raionul Anenii Noi își pot vinde produsele în cadrul unei piețe recent renovate. Este vorba despre un proiect de pavare care este încheiat în proporție de 80%.\n\nPentru amenajarea spațiului pentru târgul expozițional din bugetul local au fost alocați 150 de mii de lei din totalul de 293 de mii de lei investiți, alți 143 de mii de lei au fost alocați în cadrul unui proiect câștigat de la AIPA.\n\nÎn următoarele săptămâni urmează să fie efectuate lucrări de împrejmuire și pietruire a terenului adiacent.\n\nAutoritățile locale au depus dosarul la mai mulți finanțatori, pentru a obține surse pentru amenajarea unui pavilion commercial și instalarea meselor pentru vânzători.",
  "metadata": {
    "original_file": "StudioL_0051.html"
  }
}