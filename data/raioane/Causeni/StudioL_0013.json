{
  "title": "[:ro]FOTO/ Lot comercial de bijuterii, presupus a fi din metale prețioase, depistat de vameși[:]",
  "content": "Funcționarii postului vamal Aeroport Internațional Chișinău au descoperit un lot de bijuterii ascunse printre lucruri personale, în cadrul controlului fizic al bagajelor.\n\nPasagerul, cetățean al Republicii Armenia, în vârstă de 28 de ani, a sosit pe ruta Yerevan – Chișinău și a selectat culoarul verde „nimic de declarat”. Mai mult, acesta a declarat verbal că nu transportă bunuri pasibile de declarare.\n\nCu toate acestea, în urma controlului fizic, în valiza acestuia au fost descoperite 31 unități de bijuterii, presupuse a fi din metale prețioase, care nu au fost declarate autorităților vamale.\n\nBijuteriile au fost ridicate, fiind pasibile confiscării, iar investigațiile continuă pentru a stabili natura exactă a bunurilor și circumstanțele cazului.",
  "metadata": {
    "original_file": "StudioL_0013.html"
  }
}