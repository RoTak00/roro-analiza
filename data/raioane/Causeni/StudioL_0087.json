{
  "title": "[:ro]Un lot comercial de articole vestimentare tăinuit printre bagaje personale, descoperit la vama Tudora[:]",
  "content": "Funcționarii postului vamal Tudora au supus verificărilor un autoturism de model „Nissan Maxima”, ce se deplasa din Ucraina, având trei pasageri la bord.\n\nÎn cadrul controlului vamal, atât șoferul, cât și pasagerii au comunicat că transportă doar bunuri personale.\n\nÎn urma controlului fizic detaliat, printre bunurile personale au fost depistate articole vestimentare, în cantități comerciale, nedeclarate autorității vamale.\n\nMărfurile au fost ridicate și s-au dovedit a fi ale șoferului, un conațional în vârsta de 28 de ani, care riscă să fie sancționat contravențional.",
  "metadata": {
    "original_file": "StudioL_0087.html"
  }
}