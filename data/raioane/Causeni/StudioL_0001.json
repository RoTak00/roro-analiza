{
  "title": "[:ro]Cod Galben de scădere a temperaturii și formare a ghețușului: Recomandări pentru șoferi din partea ASD[:]",
  "content": "Serviciul Hidrometeorologic de Stat (SHS) a emis un Cod Galben de scădere a temperaturii medii zilnice, iar Administrația de Stat a Drumurilor (ASD) le recomandă șoferilor să circule cu prudență pe drumurile din țară. Conform prognozei meteorologice, în această seară, între orele 19:00 și 00:00, se așteaptă precipitații sub formă de ploaie, burniță, lapoviță și ninsoare.\n\nPentru mâine, 11 ianuarie, a fost emis un Cod Galben de scădere a temperaturii medii zilnice cu 5-7°C, iar pe drumuri se va forma ghețuș, ceea ce poate crea condiții periculoase de circulație.\n\nDrumarii sunt deja mobilizați pentru monitorizarea continuă a traseelor naționale și vor interveni acolo unde este necesar. În acest context, ASD recomandă tuturor participanților la trafic să adapteze viteza la condițiile meteo și să păstreze o distanță corespunzătoare între vehicule.\n\nPentru orice situație de urgență sau informații despre starea drumurilor, cetățenii pot apela Serviciul Operativ ASD 24/7 la numerele (+373) 78337744 sau (+373) 60477117, inclusiv pe Viber/WhatsApp.",
  "metadata": {
    "original_file": "StudioL_0001.html"
  }
}