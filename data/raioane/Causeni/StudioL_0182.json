{
  "title": "[:ro]Recomandări MAEIE pentru Cetățenii Republicii Moldova din Israel[:]",
  "content": "Astăzi dimineață, la Ministerul Afacerilor Externe și Integrării Europene, a avut loc o ședință a Celulei de Criză pentru a analiza situația de securitate din Israel. În urma acestei ședințe, aducem la cunoștința publicului următoarele informații și recomandări:\n\n1. Ambasada Republicii Moldova din Israel funcționează în regim alert, fiind prestate doar servicii consulare de urgență, cum ar fi emiterea documentelor de călătorie. Până în prezent, Ambasada a primit 65 de solicitări pentru informații referitoare la situația din țară și a zborurilor comerciale.\n\n2. MAEIE recomandă tuturor cetățenilor Republicii Moldova care doresc să părăsească Israelul să utilizeze rutele comerciale disponibile în zilele următoare, fie că se îndreaptă spre Chișinău, București sau alte orașe din care pot călători mai ușor spre Republica Moldova. Reiterăm că următoarele zboruri pe cursa Tel-Aviv – Chișinău sunt programate pentru:\n\n3. Ambasada Republicii Moldova în Israel a emis un comunicat prin care informează că vizele străinilor care se află legal în Israel și care expiră luna viitoare vor fi prelungite.\n\n‼️Reamintim importanța respectării cu strictețe a instrucțiunilor de securitate emise de autoritățile israeliene.",
  "metadata": {
    "original_file": "StudioL_0182.html"
  }
}