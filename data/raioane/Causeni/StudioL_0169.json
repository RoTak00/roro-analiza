{
  "title": "[:ro] Cetățenii pot solicita urna de vot mobilă , vezi cum[:]",
  "content": "Alegătorii pot depune deja cererile privind votarea la locul aflării la alegerile locale generale din 5 noiembrie. Este vorba despre persoanele care din motive de sănătate sau din alte motive temeinice nu vor putea veni la secția de votare.\n\nComisia Electorală Centrală precizează că cererile se fac în scris, începând cu două săptămâni înainte de ziua votării și până la ora 14.00 a zilei precedente votării. În ziua votării, cererile se aprobă de biroul electoral până la ora 14.00 numai la prezentarea unui certificat medical.\n\n„Persoanele care nu pot să depună singure cererea privind votarea la locul aflării, au dreptul să o facă prin intermediul unui membru al familiei sale sau să solicite pentru aceasta ajutorul asistentului social din cadrul primăriei. Dacă, din cauza unei deficiențe fizice, boli sau din alte motive temeinice, alegătorul nu poate semna personal cererea privind votarea la locul aflării, el poate depune personal cererea în formă verbală la sediul secției de votare. În cazul în care cererea nu poate fi depusă personal în formă verbală la sediul secției de votarea, aceasta poate fi depusă telefonic” informează CEC.\n\nÎn ziua alegerilor, președintele biroului electoral al secției de votare desemnează, cel puțin doi membri ai biroului care se deplasează cu o urnă de vot mobilă și cu materialele necesare votării la locul unde se află alegătorul pentru ca acesta să voteze.",
  "metadata": {
    "original_file": "StudioL_0169.html"
  }
}