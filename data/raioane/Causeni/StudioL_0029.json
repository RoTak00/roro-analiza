{
  "title": "[:ro]Reformatare radicală a alianței de guvernare din consiliul raional Anenii Noi![:]",
  "content": "Schimbare radicală în executivul raional din Anenii Noi. Alianța PAS-PSRM, formată în urma alegerilor locale din toamna anului 2023 nu mai există.\n\nAstăzi, în cadrul ședinței consiliului raional Anenii Noi, cu voturile a 17 consilieri raionali din partea PAS, PLDM, LOC, a unui consilier independent și a unui consilier raional din partea RESPECT Moldova, cei doi vicepreședinți, care până azi au reprezentat PSRM-ul în conducerea raionului, au fost demiși fără multe explicații.\n\nȘedința a fost una cu scandal, consilierii raionali ai PSRM, Platformei DA, PSDE și PCRM părăsind ședința.\n\nÎn cadrul ședinței executivului raional din Anenii Noi, fracțiunea PCRSM a dat citire declarației prin care au exprimat vot de neîncredere președintelui raionului, exponent al PAS, declarație care, însă, nu a fost susținută de majoritatea nou creată în consiliul raional.\n\nÎn locul vicepreședinților demiși au fost alese alte două persoane, ambele (fiind vorba de două doamne) venind din administrația publică!",
  "metadata": {
    "original_file": "StudioL_0029.html"
  }
}