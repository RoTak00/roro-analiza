{
  "title": "[:ro]Noi reglementări privind certificatul de asigurare RCA externă „Carte Verde” începând cu 1 ianuarie 2025[:]",
  "content": "Începând cu 1 ianuarie 2025, conducătorii auto ai vehiculelor înmatriculate în Republica Moldova vor avea posibilitatea de a deține și prezenta certificatul de asigurare RCA externă „Carte Verde” în format electronic PDF (digital), pe orice dispozitiv, fără a mai fi obligatoriu să aibă o copie tipărită a poliței. Astfel, asigurații vor putea stoca documentul pe telefoane, tablete sau alte dispozitive electronice, indiferent de sistemul de operare utilizat.\n\nCu toate acestea, certificatele „Carte Verde” rămân valabile și în format tipărit pe suport de hârtie, iar alegerea între cele două forme va rămâne la latitudinea șoferilor. De asemenea, se precizează că certificatele completate manual sunt nevalabile.\n\nEste important de menționat că polițele de asigurare RCA externă „Carte Verde” emise până la 1 noiembrie 2024, în format tipărit, rămân valabile până la expirarea perioadei specificate.\n\nDeși certificatul în format electronic va fi acceptat de majoritatea țărilor, Biroul Național al Asigurătorilor de Autovehicule recomandă în continuare păstrarea unei copii tipărite a documentului, pentru a evita eventuale neplăceri, cum ar fi pierderea dispozitivului electronic sau epuizarea bateriei. De asemenea, conducătorii auto care călătoresc în Lituania, Luxemburg și Portugalia trebuie să dețină și varianta pe suport de hârtie a „Carte Verde”, întrucât aceste state nu au adoptat încă reglementările pentru certificatele digitale exclusive.\n\n„Carte Verde” este un document internațional care atestă că un vehicul este acoperit de asigurare de răspundere civilă auto obligatorie (RCA externă) atunci când circulă în afacerea teritoriilor internaționale.",
  "metadata": {
    "original_file": "StudioL_0007.html"
  }
}