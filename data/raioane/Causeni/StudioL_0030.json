{
  "title": "[:ro]Un tânăr de 20 de ani din Căușeni a murit electrocutat în timpul unor lucrări pe un stâlp de electricitate[:]",
  "content": "Incidentul a avut loc la data de 15 noiembrie, în jurul orei 10:40, în centrul orașului Ștefan Vodă. Tânărul, angajat al unei companii de lucrări electrice, se afla pe un pilon, efectuând lucrări de întreținere, când a fost electrocutat și a decedat pe loc.\n\nPotrivit ofițerului de presă al Inspectoratului de Poliție Ștefan Vodă, Mariana Didenco, autoritățile au demarat o anchetă pentru a stabili circumstanțele exacte ale tragediei. La fața locului, poliția a găsit indicii preliminare care sugerează că accidentul a avut loc în cadrul unor lucrări programate de întreținere.\n\nDe asemenea, furnizorul de energie Premier Energy anunțase pentru această zi lucrări de întreținere ce implicau întreruperea furnizării energiei electrice pe mai multe străzi din raion, între orele 10:00 și 16:00.\n\nEste un incident tragic, care atrage atenția asupra riscurilor la care sunt expuși lucrătorii în domeniul electricității și necesitatea respectării strictă a măsurilor de siguranță.\n\nPoliția continuă investigațiile pentru a înțelege mai bine circumstanțele acestui accident fatal.",
  "metadata": {
    "original_file": "StudioL_0030.html"
  }
}