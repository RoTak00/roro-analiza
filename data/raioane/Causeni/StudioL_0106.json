{
  "title": "[:ro]La data de 26 aprilie se împlinesc 38 ani de la tragedia de la Cernobîl[:]",
  "content": "La 26 aprilie se împlinesc 38 de ani de la catastrofa de la Cernobîl – cel mai mare accident nuclear din istorie.\n\nCu acest prilej la data de 23 aprilie în sala de ședințe a Consiliului Rional Căușeni, s-au întrunit membrii Organizației raionale a participanților de la lichidarea consecințelor avariei, produse în noaptea zilei de 26 aprilie 1986, la care au participat peste 3350 de locuitori ai fostei Republici Sovietice Socialiste Moldovenești.\n\nDin raionul Căușeni au participat 72 de persoane, dintre care la ziua de azi 30 au decedat. Astăzi, organizația numără 42 de participanți și 19 văduve.\n\nAdunarea a fost deschisă de Președintele Organizației Teritoriale a raionului Căușeni dl.Alexandru DUTCA, care a făcut o trecere în revistă a situației din organizație, despre problemele pe care le au și cum le hotărăsc. Din partea Organizației Republicane a cernobîliștilor au fost prezenți Președintele dl.Tudor Căpățînă și vice președintele Organizației Republicane, responsabil de problemele de medicină, dl.Mihail ROTAR.\n\nCu un mesaj din partea Președintelui Raionului pentru participanți a fost prezent vicepreședintele raionului, Valeriu MUSTEAȚĂ.\n\nAu asistat la Adunare în calitate de invitați comandantul Centrului Militar Teritorial Căușeni, Ruslan LUPAN, Directorul Casei teritoriale de asigurări sociale, Dumitru OXANI și șefa IMSP”CENTRUL DE SĂNĂTATE CĂUȘENI”, Valentina PANFILOV.",
  "metadata": {
    "original_file": "StudioL_0106.html"
  }
}