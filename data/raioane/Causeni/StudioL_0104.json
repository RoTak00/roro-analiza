{
  "title": "[:ro]VIDEO/ Piețele din Căușeni luate cu asalt în ajun de Blajini[:]",
  "content": "Forfotă mare la tarabele cu veselă, prosoape, dulciuri și lumânări. În ajun de Paștele Blajinilor căușenenii au mers în piețe pentru a cumpăra tot ce vor pune pe morminte. Oamenii spun că de Blajini cei răposați trebuie pomeniți, iar tradiția spune că la cimitir se merge cu pomene. Vineri dimineața în piețele din Căușeni nu aveai unde arunca un ac.\n\nÎn ajun de Paștele Blajinilor piețele din Căușeni s-au umplut din nou cu oameni . De data aceasta, căușenenii cumpără tacâmuri, dulciuri și prosoape pe care le vor da de pomană.\n\nNelipsite pe morminte vor fi farfuriile, cănile, prosoapele și lumânările – așa cum s-au obișnuit oamenii la noi.\n\nNici prețurile nu-i sperie pe unii moldoveni, care respectă tradiția cu sfințenie.\n\nOamenii cumpără tacâmuri, dulciuri, dar și prosoape mari și mici, pe care le vor da de pomană de sufletele răposaților. Pentru a bifa tot ce au pe listă, unii afirmă că au cheltuit și câtena mii de lei.\n\nApropierea Paștilor Blajinilolr se simte și în vânzări, spun comercianții, chiar dacă prețurile au crescut ușor, afirmă ei.\n\nPaştele Blajinilor se sărbătoreşte în Republica Moldova la o săptămână după Învierea Domnului.",
  "metadata": {
    "original_file": "StudioL_0104.html"
  }
}