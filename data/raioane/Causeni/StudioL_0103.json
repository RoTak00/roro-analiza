{
  "title": "[:ro]VIDEO/ 40 de tineri din raioanele Canrtemir și Leova se implică în procesul de luare a deciziilor[:]",
  "content": "40 de tineri din raioanele Cantemir și Leova au participat în cadrul unui Program de instruire privind implicarea în procesul decizional. Cei 40 de tineri și tinere din sateele Filipeni, Hănăsenii Noi, Antonești și Cania din raioanele Cantemir și Leova au creat grupuri de inițiativă, câte 10 tineri n fiecare localitate, au participat într-un program de instruire comun, au organizat întâlniri publice cu cetățenii pentru a identifica problemele din localitățile lor și împreună cu autoritățile publice locale au găsit soluții la problemele identificate.\n\nAstfel dacă în unele localități au avut loc acțiuni de salubritate a zonelor publice, în altele au fost cumpărate dulapuri pentru elevii din școală și au fost identificate spații pentru consiliile de tineret\n\nTinerii cu vârste cuprinse între 14 și 21 de ani au făcut parte din Programul Centrului pentru Dezvoltare Educațională și Comunitară de formare și la nivel local. Aceștia au organizat Cafenele de Implicare Publică și au avut chiar discuții cu reprezentanții APL I și II.\n\nActivitățile au avut loc în cadrul Proiectului „Împuternicirea participării tinerilor în procesul decizional local” implementat de Centrul pentru Dezvoltare Educațională și Comunitară (CDEC).\n\nActivitățile cu implicarea celor 40 de tineri din raioanele Cantemir și Leova au durat timp de nouă luni.\n\nAcestea au avut loc în cadrul proiectului „MYCS: pentru o societate civilă de tineret mai puternică”, implementat Terre des hommes – Moldova în parteneriat cu Fundatia Pentru Dezvoltarea Societatii Civile(Romania) și Centrul Parteneriat pentru Dezvoltare (Moldova) și cofinanțat de Uniunea Europeană.",
  "metadata": {
    "original_file": "StudioL_0103.html"
  }
}