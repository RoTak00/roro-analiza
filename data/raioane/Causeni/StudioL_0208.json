{
  "title": "[:ro]Pacificatorii moldoveni la final de mandat în misiunea UNIFIL din Liban[:]",
  "content": "Militarii din primul contingent al Armatei Naţionale, detaşat în misiunea Forței Interimare a Națiunilor Unite în Liban (UNIFIL) au transmis atribuțiile sale pacificatorilor din Armenia. \n\n \n\n În cadrul unei ceremonii de transfer de autoritate, desfăşurată în Baza multinaţională „Sector West HQ UNP 2-3”, din localitatea Shama, căpitanul Nicolae Ținevschi, comandantul UNIFIL-1, a transmis drapelul ONU și responsabilitățile funcției locotenentului major Hamayak Margaryan, superiorul contingentului din Armenia. Activitatea a avut loc în prezenţa comandantului Sectorului West, general de brigadă Giovanni Brafa Musicoro.\n\nTotodată, în marja evenimentului, comandantul batalionului suport, locotenent-colonelul Dario Colaianni a decorat pacificatorii moldoveni cu “Medalia ONU pentru misiuni de pacificare”.\n\nUNIFIL este prima misiune ONU la care Republica Moldova a detașat un contingent format din 32 de militari profesionişti. Aceștia urmează să revină acasă până la finele lunii august curent.",
  "metadata": {
    "original_file": "StudioL_0208.html"
  }
}