{
  "title": "[:ro]VIDEO/ Circulație paralizată în raioanele Căușeni și Ștefan Vodă[:]",
  "content": "Noapte complicată pentru drumari, mai multe trasee din sud-estul țării rămân blocate!\n\nMai multe localități din raionul Căușeni și Ștefan Vodă rămân izolate către această oră..\n\nPotrivit informației oferite de SA Drumuri Căușeni la moment în raioanele Căușeni și Ștefan Vodă se lucrează cu 6 autospeciale de tip CAMAZ, 4autogreidere, 8 tractoare cu lamă și 3 încărcătoare.\n\nDacă ninsorile vor conteni peste noapte, spre dimineață accesul pe drumurile naționale va fi deblocat, promit specialiștii de la drumuri.\n\nMai multe localități rurale din cele două raioane rămân izolate.\n\nPână la orele 17:00 Direcția Regională pentru Situații de Urgență Căușeni a intervenit în 13 cazuri de deblocare a autoturismelor din nămeți cu 34 de angajați și 6 autospeciale.\n\nPotrivit drumarilor la moment se lucrează pe toate drumurile naționale, odată cu încetinirea ninsorii circulația va reveni la normal.",
  "metadata": {
    "original_file": "StudioL_0144.html"
  }
}