{
  "title": "[:ro]VIDEO/ Barbatul care a furat un câine din Fârlădeni a mai fost in vizorul poliției[:]",
  "content": "Bărbatul care ar fi furat un câine din satul Fîrlădeni raionul Căușeni și a fost condamnat la șase luni de închisoare ar sta la evidența oamenilor legii în calitate de agresor și nu odată ar fi fost în vizorul oamenilor legii. Cel puțin asta afirmă reprezentanții Inspectoratului de Poliție Căușeni și vecinii bărbatului care susțin că acesta nu odată a adus animale străine acasă și a agresat mai mulți vecini. Mama bărbatului susține că acesta lucrează în Chișinău, iar când vine acasă îi creează doar probleme.\n\nBărbatul de 45 de ani care a fost condamnat la 6 luni de închisoare după ce ar fi furat un câine de la un consătean ar sta la evidența poliției în calitate de agresor și nu odată ar fi fost în conflict cu legea.\n\nAceastă femeie susține că a observat individul cum ducea câinele german în gospodăria părinților, doar că nu s-a gândit că acesta este furat.\n\nPeste câteva ore, acesta s-a trezit la poartă cu polițiștii. Fiind audiat, bărbatul și-a recunoscut vina, menționând că a răpit câinele deoarece a dorit să se joace cu acesta.\n\nVecinii bărbatului spun că acesta muncește în capitală, iar când revine acasă deseori devine agresiv.\n\nPolițistul de sector spune că bărbatul se află la evidența oamenilor legii de mai mult timp . La moment acesta nu este reținut și se așteaptă punerea în practică a cauzei penale.\n\nSentința poate fi atacată cu apel la Curtea de Apel Chişinău în termen de 15 zile.",
  "metadata": {
    "original_file": "StudioL_0211.html"
  }
}