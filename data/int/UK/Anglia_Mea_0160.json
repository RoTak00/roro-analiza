{
  "title": "Șoferii din UK - suprataxați la pompele de carburanți - AngliaMea.ro",
  "content": "Șoferii sunt „înșelați” în fiecare zi la pompă, iar creșterile marjelor la carburanți i-au costat pe automobiliștii din UK mai mult de £1,6 miliarde anul trecut.\n\nMarjele de carburant ale comercianților (diferența dintre ceea ce plătesc pentru combustibil și prețul la care îl vând) sunt „încă semnificativ peste nivelurile istorice”, potrivit Autorității pentru concurență și piețe (CMA).\n\nOrganul de supraveghere a concurenței a declarat că piața carburanților din UK continuă să „dezamăgească consumatorii” la un an de la primul său raport, care a scos la iveală problemele majore din acest sector.\n\nCMA a îndemnat guvernul să recurgă la legislația recentă pentru a lansa un sistem obligatoriu prin care să se asigure că retailerii de carburanți comunică informații privind prețurile pentru a permite șoferilor să compare ofertele de la stațiile de alimentare.\n\nCMA a lansat un sistem temporar de partajare a datelor privind prețurile după ce raportul său anterior a constatat existența unor probleme pe piață. Cu toate acestea, sistemul este voluntar și acoperă doar 40 % din punctele de distribuție a carburanților din UK.",
  "metadata": {
    "original_file": "Anglia_Mea_0160.html"
  }
}