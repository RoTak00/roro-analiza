{
  "title": "Problemele zborurilor pe aeroporturile din UK vor continua - AngliaMea.ro",
  "content": "Ministrul britanic al transporturilor Mark Harper a declarat că va dura mai multe zile până zborurile către și din țară vor reveni la normal, după ce sistemele de control al traficului aerian ale țării au fost afectate de o problemă tehnică.\n\nLuni, au fost anulate sau întârziate mai multe sute de zboruri – într-una dintre cele mai aglomerate zile ale anului- din cauza faptului că au fost obligația controlorii de trafic aerian să comute pe sistemele manuale .\n\nHarper a mai spus și că oficialii din guvern nu consideră problema tehnică ca fiind produsă de un atac cibernetic.\n\n‘Va exista un impact de recul astăzi și bănuiesc că așa va fi pentru alte câteva zile, în timp ce companiile aeriene își pregătesc aeronavele și readuc serviciile pe făgașul normal’, a declarat ministrul pentru BBC, Marți.\n\nAeroportul Heathrow, cel mai aglomerat hub din UK, le-a transmis pasagerilor prin intermediul platformei X, fostul Twitter, să contacteze companiile aeriene înainte de a merge Marți către aeroportul de plecare.\n\nCompaniile aeriene au declarat că sunt în procesul de schimbare al programelor lor pentru a încerca să permită zborul cât mai multor persoane posibil, dar unele aeronave și echipaje nu se aflau acolo unde trebuiau să fie.\n\n‘Lucrăm cât de mult se poate pentru a permite să își onoreze programul de călătorie cât mai multora dintre clienții noștri’, a spus British Airways pe platforma X",
  "metadata": {
    "original_file": "Anglia_Mea_0438.html"
  }
}