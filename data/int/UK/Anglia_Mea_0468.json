{
  "title": "Românce acuzate de furt de produse cosmetice în valoare de 30.000 de lire sterline - AngliaMea.ro",
  "content": "Șase femei sunt acuzate de un presupus complot de furt din magazine din care au furat produse cosmetice și de înfrumusețare în valoare de peste 30.000 de lire sterline.\n\nSe spune că femeile de origine română au vizat tejghelele de machiaj și înfrumusețare din supermarketuri și magazine din Norfolk, furând de fiecare dată produse în valoare de mii de lire sterline.\n\nPrintre locațiile pe care le-au vizat în timpul unei razii prin magazine timp de o lună s-a numărat King’s Lynn de unde au furat produse cosmetice în valoare de 4.389 de lire sterline din Sainsbury’s și Boots de unde au furat produse în valoar de 4.000 de lire sterline.\n\nDe asemenea, se spune că au furat produse cosmetice și haine în valoare de 4.000 de lire sterline de la Next din King’s Lynn și au mai furat produse cosmetice în valoare de 3.800 de lire sterline de la Sainsbury’s din Thetford.\n\nPrezente la Tribunalul Norwich Crown, trei dintre femei, Grama Zorila, 30 de ani, Ana Iosif, 26 de ani, si Denisa-Ionela Simion, 20 de ani, au pledat nevinovate de acuzatiile de conspiratie pentru furt intre 1 mai si 1 iunie anul curent.\n\nCelelalte trei, Andrea Ion, 24 de ani, Ancuta-alexandra Ion, 27 de ani, si Elena Zorila, 35 de ani, nu s-au prezentat in fata instantei.\n\nToate cele șase femei au rezidența la Tottenham, Ilford și Wood Green din Londra.\n\nJudecătorul John Hardy a stabilit o dată pentru ca toți cei șase să fie judecați în septembrie anul viitor.",
  "metadata": {
    "original_file": "Anglia_Mea_0468.html"
  }
}