{
  "title": "Ottawa curteaza doctoranzii aflati la studii in Canada: le da dreptul sa devina rezidenti permanenti | ZigZag Roman-Canadian",
  "content": "1.000 de doctoranzi aflati la studii in Canada vor fi acceptati anual ca rezidenti permanenti, este decizia luata de comun acord de ministrul federal al Stiintei si Tehnologiei, Gary Goodyear, si ministrul federal al Imigratiei, Jason Kenney.\n\nIn timp ce in tarile lor de origine doctoranzii isi gase sc poate locul mai greu, Canada este interesata de adoptia de inteligenta. Astfel, incepind din 5 noiembrie a.c., studentii straini care au terminat cel putin 2 ani de studii universitare in Canada si isi elaboreaza in prezent teza de doctorat pot depune o cerere de rezidenta permanenta, prin sistemul federal, ca imigranti din categoria lucratori calificati.\n\n„Doctoranzii joaca un rol important in economie, ei duc la dezvoltarea cercetarii, realizeaza inovatii si transmit cunostintele lor prin institutele de invatamint la care activeaza. Canada are pur si simplu nevoie de ei. Atragind si retinind imigrantii foarte specializati, Canada va putea concura cu celelalte tari pe plan economic. Prin aceasta initiativa ne adresam inovatorilor de miine cu mesajul ca tara noastra este deschisa ideilor lor si este gata sa-i primeasca”, a recunoscut transant ministrul Goodyear.\n\nDatele statistice arata fara echivoc ca unul din patru doctoranzi din Canada provine din afara tarii.",
  "metadata": {
    "original_file": "Ziarul_ZigZag_0441.html"
  }
}