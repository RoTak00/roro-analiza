{
  "title": "Recurs colectiv privind tarifarea traversarii noului pod de pe A25 | ZigZag Roman-Canadian",
  "content": "Uniunea consumatorilor din Quebec a anuntat aprobarea, de Tribunal, a demararii procedurii de recurs colectiv impotriva exploatantilor noului pod cu plata de pe Autostrada 25 (intre Montreal si Laval). Actiunea juridica contesta tarifarea suplimentara cu 5 $, considerata injusta, a autovehiculelor ce traverseaza podul si nu sint dotate cu un echipament special ce permite reperarea electronica â€“ si deci nu ajuta la simplificarea actiunilor administrative de eliberare a facturii.\n\nDe retinut ca nu este nevoie ca soferii care au traversat podul intr-un autovehicul nedotat cu acest echipament sa se inscrie la recurs pentru a se alatura contestatarilor, intrucit Uniunea consumatorilor va dispune de coordonatele tuturor celor in cauza. In schimb, cei care vor sa urmeasca evolutia dosarului juridic trebuie sa completeze un formular online de pe site-ul organizatiei.\n\nRezultatul recursului colectiv are o rezonanta mai larga, prin crearea unei jurisprudente ce ar putea fi invocata si in cazul podului ce va fi construit intre Montreal si Brossard, care va inlocui Podul Champlain. Guvernul federal a anuntat ca traversarea viitorului pod intre Montreal si Rive-Sud se va face, in mod categoric, cu plata, insa nu a precizat grilele tarifare ce se vor aplica.",
  "metadata": {
    "original_file": "Ziarul_ZigZag_0378.html"
  }
}