{
  "title": "Ottawa a lansat un program secret de imigrare pentru refugiati homosexuali din Cecenia | ZigZag Roman-Canadian",
  "content": "Guvernul de la Ottawa a evacuat din Rusia in Canada peste 20 de persoane, homosexuali ceceni , actiune posibila datorita unui program secret unic in lume . Potrivit datelor obtinute de jurnalisti canadieni, programul a fost supervizat chiar de Ministerul canadian de Externe, condus de Chrystia Freeland . De altfel, aceasta este declarata de ceva vreme „persona non grata” in Rusia .\n\nPe linga Guvernul federal, in aceste actiuni au mai fost implicate si organizatii neguvernamentale , dar numele acestora nu a fost (inca) divulgat in presa.\n\nGuvernul Trudeau a decis sa reactioneze rapid , pentru ca fortele de securitate cecene au lansat in mica republica caucaziana o adevarata vinatoare impotriva celor suspectati ca ar fi homosexuali .\n\nIn luna iulie , intr-un interviu difuzat de postul de televiziune HBO Sports, liderul cecen Ramzan Kadyrov a vituperat ca homosexualii sint niste „demoni” si ca ei ar face bine sa-si gaseasca refugiu in Occident. Ziaristii canadieni arata ca, pina acum, 22 de persoane au fost aduse in Toronto si in alte citeva orase canadiene , iar alti astfel de refugiati urmeaza sa soseasca in urmatoarele citeva saptamini. De notat ca si Germania si Franta au anuntat ca vor oferi protectie si refugiu acestor imigranti.\n\nReactia oficialilor rusi a venit prin vocea purtatorului de cuvint a ambasadei Rusiei la Ottawa , Kiril Kalinin. El a declarat ca toate situatiile aparute pe acest subiect in presa canadiana vor fi investigate de anchetatori rusi , iar daca se va constata ca au fost incalcate legi ale Federatiei Ruse , „Canada va suporta toate consecintele” . Kiril Kalinin nu a oferit detalii referitoare la ce astfel de legi ar putea sa fi fost incalcate.\n\nExperti independenti din domeniul protectiei drepturilor omului nu se sfiesc sa arate ca Rusia nu este „incintata” de faptul ca o tara straina ii ajuta pe cetatenii ei sa fuga din tara. Si, in plus, acest fapt demonstreaza clar ca autoritatile de la Moscova nu pot sau nu vor sa protejeze aceasta categorie de persoane . VALERIU CIOBANU\n\nCITESTE si : Pina in 2036, fiecare al treilea locuitor al Canadei va fi imigrant",
  "metadata": {
    "original_file": "Ziarul_ZigZag_0214.html"
  }
}