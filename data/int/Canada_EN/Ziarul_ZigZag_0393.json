{
  "title": "Canada amina introducerea scrutinului electronic | ZigZag Roman-Canadian",
  "content": "Desi era prevazut ca Elections Canada sa testeze cu prima ocazie ivita dupa 1 ianuarie 2013 (la alegeri partiale) un program pilot de introducere a sistemului de vot electronic, organismul federal a anuntat de curind ca amina acest obiectiv dupa 2015, datorita ingrijorarilor privind securitatea scru tinului. Adoptarea unui sistem de vot electronic fiabil si securitar se dovedeste o masura foarte complexa, care necesita mai mult timp decit fusese prevazut.\n\nDar problemele majore pe care trebuie sa le rezolve mecanismul de vot prin Internet sint: asigurarea, cu maxima certitudine, ca sistemul este securitar; imposibilitatea de a multiplica votul, siguranta ca acesta ramine secret, dar si ca tehnologiile utilizate protejeaza accesul la informatiile personale.\n\n„A devenit acum un proiect pe termen lung. Ingrijorarile privid, intre altele, securitatea si tehnologia, ne forteaza sa revizuim planurile noastre. Nici macar nu va fi testat la urmatoarele alegeri generale (prevazute in 2015 – n.a.). A devenit o prioritate pe termen lung pentru Elections Canada”, a precizat purtatorul de cuvint al organismului federal insarcinat cu organizarea scrutinelor nationale.\n\nIn opinia directorului general al Elections Canada, Marc Mayrand, exista o serie de grupuri tinta care ar utiliza masiv Internetul pentru a vota, printre acestea fiind persoanele din strainatate, cei care voteaza anticipat, studentii si tinerii in general. Astfel, Mayrand a subliniat ca introducerea votului electronic ar duce la cresterea procentului populatiei care si-ar exprima optiunea la scrutin, intr-un context in care se observa un declin al participarii la vot: daca intre 1984-1988 media prezentei la urne era de 75%, acest prag a coborit la 61,1% in 2011, si chiar la 58,8% la alegerile din 2008.",
  "metadata": {
    "original_file": "Ziarul_ZigZag_0393.html"
  }
}