{
  "title": "Abonament pentru a fi informat unde sint radare | ZigZag Roman-Canadian",
  "content": "Serviciul este asigurat de SOS Ticket, organism ce ofera asistenta juridica persoanelor care vor sa conteste contraventiile rutiere primite.\n\nSistemul de alerta este cit se poate de simplu: automobilistii insisi anunta telefonic compania unde sint amplasate echipajele radar, iar SOS Ticket centr alizeaza datele si trimite SMS-uri de avertizare tuturor abonatilor.\n\nPresedintele companiei a declarat ca a consultat mai multi experti in domeniu, care i-au dat asigurari ca sistemul este perfect legal. „Abonatii vor evita contraventiile pentru depasirea vitezei regulamentare, pentru ca vor respecta mai des Codul securitatii rutiere. Cu aceste alerte, soferii vor scadea viteza cu doi sau trei km inainte de locul indicat, de teama ca informatia privind zona supravegheata ar putea fi mai putin precisa. Chiar daca echipajul de politie a plecat de acolo, oamenii vor continua sa respecte Codul securitatii rutiere pentru a fi siguri ca nu iau amenda. In teorie, politistii n-ar trebui sa fie contra alertelor. Insa administratorii municipali si provinciali care isi vor vedea bugetul diminuat datorita reducerii numarului de contraventii risca sa nu fie prea multumiti de acest serviciu”, afirma presedintele SOS Ticket.\n\nPrintre politisti parerile sint impartite: in timp ce unele sindicate si departamente considera ca alertele nu vor afecta operatiunile echipajelor radar, al caror obiectiv este de a verifica respectarea legislatiei si nu emiterea amenzilor; altii, cum este presedintele Fraternité des policiers de Montréal, califica actiunea SOS Ticket drept o incitare la incalcarea legii: „240 $ pe an reprezinta echivalentul a aproximativ pentru o amenda si jumatate. Nu toti soferii primesc mai mult de o amenda pe an. Serviciul se adreseaza deci recidivistilor, automobilistilor care sint deja periculosi”’.",
  "metadata": {
    "original_file": "Ziarul_ZigZag_0628.html"
  }
}