{
  "title": "Critici canadiene la afirmatiile secretarului SUA pentru Securitate Interna | ZigZag Roman-Canadian",
  "content": "Secretarul american pentru Securitate Interna a SUA, Janet Napolitano, a vehiculat informatii false cu privire la securitatea frontierelor Canada – Statele Unite, a afirmat, la Washington, Michael Ignatieff, liderul opozitiei oficiale de la Ottawa.\n\nIntr-o intilnire cu principalul consilier economic al presedintelui Barack Obama, liderul canadian a sustinut ca Napolitano a fost foarte prost informata cu privire la frontiere, fapt ce ar putea avea consecinte negative atit pentru Canada cit si pentru SUA.\n\nReactia politicianului canadian vine ca urmare a declaratiei facuta de secretarul SUA, intr-un interviu acordat CBC, in care a lasat sa se inteleaga ca teroristii de la 11 septembrie au intrat in SUA prin Canada si ca procedurile canadiene privind imigratia sint foarte permisive comparativ cu cele americane .\n\nDe mentionat ca a doua zi dupa interviu, Napolitano a emis un comunicat in care preciza ca in timpul interviului nu intelesese bine intrebarea si ca stia ca nici unul din teroristii de la 11 septembrie nu intrase in SUA din Canada.",
  "metadata": {
    "original_file": "Ziarul_ZigZag_0588.html"
  }
}