{
  "title": "„Parintele asigurarilor medicale” a fost in atentia Serviciului de securitate al Canadei | ZigZag Roman-Canadian",
  "content": "Tommy Douglas, premierul provinciei Saskatchewan intre 1944-1961 si primul sef al NPD (infiintat in 1961), s-a aflat in atentia Serviciului de securitate al Canadei (SCRS) pentru legaturile sale cu miscarea pacifista si membri ai Partidului Comunist canadian.\n\nDouglas a fost primul sef de Guvern socialist din America de Nord, raminind in istorie drept „parintele asigurarilor medicale”, sistem universal introdus mai intii in provincia Saskatchewan (1962) si extins patru ani mai tirziu la nivel federal.\n\nIncercind sa elucideze aceste aspecte, Jim Bronskill, reprezentantul presei canadiene, a solicitat in 2005, in baza legii accesului la informatie, copii ale dosarelor detinute de GRC/RCMP, organizatie in structura careia se afla SCRS. Un an mai tirziu, Library and Archives Canada i-a pus la dispozitie doar o parte din actele solicitate, documente din care, arata presa canadiana, rezulta supravegherea fostului politician. Pentru a impiedica desecretizarea documentelor, SCRS a solicitat Curtii federale sa interzica publicarea actiunilor intreprinse de agentii canadieni, motivul invocat fiind siguranta nationala.\n\n„Originea informatiilor si metodele folosite pentru culegerea acestora trebuie sa ramina secrete pentru a nu pune in pericol viata fostilor agenti si a informatorilor care inca traiesc si pentru a nu compromite actiunile serviciilor secrete canadiene”, mentioneaza reprezentantii SCRS in declaratia depusa la Curtea federala.",
  "metadata": {
    "original_file": "Ziarul_ZigZag_0556.html"
  }
}