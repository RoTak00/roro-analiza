{
  "title": "Din iulie, Banca centrala a Canadei ar putea majora rata directoare | ZigZag Roman-Canadian",
  "content": "Ultimele date publicate de Statistics Canada indica o rata a inflatiei de 3,3% pentru perioada martie 2010 – martie 2011, indiciu ca economia a trecut de la faza de recuperare post-criza la cea de expansiune economica, arata un oficial al Banque Nationale: ”Economia este mai aproape decit credea ba nca centrala de a rula la capacitate intreaga”.\n\nOpiniile majoritatii analistilor economici converg spre convingerea ca la urmatoarea sedinta, din luna iulie, Banca Canadei va creste rata directoare, mentinuta din octombrie 2010 la 1 %. In prezent, rata reala a bancii centrale este de 1,7%, cu 0,7 % mai ridicata decit valoarea afisata.\n\nDe-a lungul istoriei, rata fixata de banca a fost mai mica decit cea reala numai in perioade de recesiune, niciodata in momente de expansiune economica. ”Oficialii Bancii Canadei cred ca au vazut rosu inaintea ochilor cind au aflat aceste cifre, a comentat un oficial al CIBC.\n\nCert este ca, odata cu majorarea ratei directoare de catre banca centrala, toate institutiile financiare vor majora dobinzile, incepind de la ipoteci si linii de credit, pina la imprumuturile personale. Inflatia ridicata (fata de cea estimata initial, de 2,8%) s-a datorat in special cresterii pretului la energie (+12,8%) si la alimente (+3,7%), dar si ceilalti factori, care nu iau in calcul aceste variatii, au inregistrat cresteri mai mari decit previziunile.\n\nLa nivel provincial, Nova Scotia (3,9%) si Ontario (3,6%) au depasit media federala a ratei inflatiei, Quebec inregistrind acelasi procent de 3,3% ca si media nationala, iar restul provinciilor au afisat valori ale inflatiei sub cele ale provinciei francofone.",
  "metadata": {
    "original_file": "Ziarul_ZigZag_0477.html"
  }
}