{
  "title": "Moartea Reginei Elisabeta a II-a: Canada l-a proclamat rege pe Charles intr-o ceremonie la Ottawa | ZigZag Roman-Canadian",
  "content": "Canada l-a proclamat pe Charles rege al sau in cadrul unei ceremonii la resedinta oficiala din Ottawa a guvernatorului general , reprezentantul monarhului in Canada, care indeplineste atributiile de sef de stat in numele coroanei, informeaza Reuters. Anterior, un Consiliu de Ascensiune s-a reunit la Palatul St. James din Londra pentru a-l proclama pe Charles suveran. Ceremoniile sunt protocolare si oficializeaza schimbarea sefului de stat.\n\nCharles, in varsta de 73 de ani, a devenit automat rege al Regatului Unit si sef de stat al altor 14 regate, inclusiv al Canadei , cand mama sa, regina Elisabeta, a murit la varsta de 96 de ani.\n\nCITESTE si: \n\n – Sprijin financiar pentru echivalarea competentelor profesionale in Quebec \n\n – Cum puteti verifica stadiul dosarului de rezidenta permanenta \n\n – Canada isi mareste capacitatea de aparare antiaeriana si antiracheta din Arctica (harta)\n\nDesi Canada a incetat sa mai fie o colonie a Marii Britanii in 1867 , a ramas in Imperiul Britanic pana in 1982 si este inca membru din Commonwealth -ul tarilor din fostul imperiu care il au ca sef de stat pe monarhul britanic, aminteste Agerpres . Premierul Justin Trudeau si guvernatorul general Mary Simon au semnat un decret prin care il proclama pe noul suveran dupa o sedinta de guvern.\n\nSunete de trompete au precedat citirea decretului de proclamare a noului monarh in engleza si franceza. Ceremonia s-a incheiat cu 21 de salve de tun si interpretarea imnului God Save the King de catre fanfara fortelor armate.",
  "metadata": {
    "original_file": "Ziarul_ZigZag_0004.html"
  }
}