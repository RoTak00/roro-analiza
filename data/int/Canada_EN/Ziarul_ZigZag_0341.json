{
  "title": "Mii de clienti Bell, victime ale unui furt de informatii | ZigZag Roman-Canadian",
  "content": "Circa 22.400 de clienti ai companiei Bell, toti reprezentind companii mici, s-au trezit cu informatiile confidentiale compromise in ceea ce priveste gestionarea conturilor. Potrivit Bell, hackerii au reusit sa penetreze sistemul informatic al unui furnizor oficial al companiei cu sediul in Ottawa si au copiat date personale importante.\n\nAtacul a fost revendicat de un grup de pirati informatici, denumit Nullcrew. Bell a anuntat ca a blocat toate conturile de utilizator vizate de atacul cibernetic, a contactat bancile care au eliberat cartile de credit si a dat asigurari ca propriul sistem de stocare a datelor nu a fost piratat, iar clientii casnici cu linii fixe sau mobile precum si marile companii nu au avut de suferit. Cazul se afla acum in ancheta.",
  "metadata": {
    "original_file": "Ziarul_ZigZag_0341.html"
  }
}