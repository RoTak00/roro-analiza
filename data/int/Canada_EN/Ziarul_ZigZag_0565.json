{
  "title": "Noul Cabinet Charest, suplimentat cu 8 ministri | ZigZag Roman-Canadian",
  "content": "Iesit din nou invingator dupa recentele alegeri din provincia Quebec, PLQ a decis ca noul Guvern condus de Jean Charest sa fie mai numeros cu 8 ministri, totalul acestora ajungind astfel la 26. Considerind ca in conditiile economice actuale nu este cazul sa se schimbe vechea garda cu invatacei , premierul Charest a declarat: ”Cu 18 ministri eram prea putini, iar responsabilitatile foarte numeroase”.\n\nChiar si cu cele 8 noi numiri, Cabinetul premierului liberal ramine departe de recordul stabilit de ultimul Guvern PQ, care numara 36 de ministri.\n\nDespre noul Consiliu de Ministri al Quebec, premierul Charest arata ca acesta are o puternica tenta economica, angajindu-se sa adopte masuri prin care sa evite efectele crizei economice.\n\nAtit PQ cit si ADQ au laudat paritatea reprezentarii feminine si masculine din noul Guvern, dar au criticat suplimentarea ministrilor in conditiile in care pe piata fortei de munca au loc disponibilizari importante, cit si faptul ca nu au fost inlocuiti sefii ministerelor economice. Liderii celor doua partide s-au intrebat ce rost au mai avut alegerile, daca tocmai la respectivele ministere nu s-au facut noi nominalizari.",
  "metadata": {
    "original_file": "Ziarul_ZigZag_0565.html"
  }
}