{
  "title": "Programul Rabla, reintrodus la nivelul provinciei Quebec | ZigZag Roman-Canadian",
  "content": "Sub denumirea ”Faites de l’air!”, Guvernul Quebec a relansat programul de sprijinire a celor care renunta la un autoturism vechi si poluant.\n\nAnul acesta, autoturismele eligibile sint cele fabricate pina in 1997 inclusiv. Conform datelor statistice, in Quebec sint inregistrate peste 600.000 vehicu le fabricate inainte de 1998, ceea ce reprezinta 10 % din totalul masinilor din provincie.\n\nPrintre recompensele oferite de programul de reciclare a autovehiculelor vechi figureaza un abonament gratuit timp de un an pentru transportul in comun, reduceri intre 350 $ si 490 $ la cumpararea unei biciclete sau reduceri de pret la utilizarea serviciului Communauto.\n\nReamintim ca, la nivel federal, programul similar lansat acum doi ani s-a incheiat la 31 martie 2011 si nu a mai fost prelungit. Intentie: in urmatorii 9 ani un sfert din masinile cumparate in Quebec vor fi electrice. Premierul provincial a anuntat ca se intentioneaza favorizarea cumpararii masive de automobile electrice in Quebec. Astfel, se urmareste ca in viitorii 9 ani un sfert din masinile cumparate in provincie sa fie electrice.",
  "metadata": {
    "original_file": "Ziarul_ZigZag_0478.html"
  }
}