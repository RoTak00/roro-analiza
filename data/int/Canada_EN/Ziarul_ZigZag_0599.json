{
  "title": "Harper sustine ca in Canada efectele crizei vor fi mai putin grave decit in alta tari | ZigZag Roman-Canadian",
  "content": "„Prezenta criza economica mondiala a demonstrat ca existau multi amatori de nudism in apa, dar Canada nu face parte din acest grup”, a incercat premierul Stephen Harper -parafrazind vorbele miliardarului american Warren Buffet- sa sintetizeze care este diferenta dintre Canada si alte tari in timpul actualei criza economice.\n\nIn discursul respectiv, rostit la Camera de comert din Brampton, On, (zona afectata dur de criza din industria auto), premierul a declarat ca economia canadiana, desi depinde de cea a SUA, a fost lovita de doua ori mai putin decit in tara vecina.\n\nHarper sustine ca cele cinci atuuri care vor ajuta Canada sa depaseasca aceasta criza le reprezinta: sectorul financier cel mai solid din lume; tinerea sub control de catre Banca Canadei a nivelului inflatiei; mina de lucru bine instruita si capabila de mobilitate (intersectoriala/interprovinciala); o mai buna diversificare a economiei canadiene. Amintind de bugetul federal, depus la Senat din 27 ianuarie si in care pentru sustinerea cresterii economice sint prevazute fonduri de 40 milioane dolari pentru urmatorii doi ani- premierul le-a transmis liderilor liberali (detinatorii majoritatii in Senat) sa nu se piarda in hatisul amendamentelor si grabeasca votarea bugetului federal: ”Am redus birocratia si trebuie ca si Parlamentul sa o reduca. Nu trebuie ca opozitia parlamentara sa inlocuiasca birocratia adminstrativa prin cea politica”.\n\nSeful opozitiei oficiale, liberalul Michael Ignatieff, respinge acuzatiile premierului referitoare la faptul ca senatorii partidului sau ar frina adoptarea bugetului, Ignatieff dind asigurari ca acesta va fi votat in termenul prevazut (sfirsitul lunii martie), astfel incit masurile bugetare sa poate intra in vigoare chiar din luna aprilie.",
  "metadata": {
    "original_file": "Ziarul_ZigZag_0599.html"
  }
}