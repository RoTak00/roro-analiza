{
  "title": "De anul viitor, Canada relaxeaza regimul vizelor TURISTICE | ZigZag Roman-Canadian",
  "content": "ATENTIE : masura NU va facilita nici emigrarea in Canada si nici dreptul de a munci sau studia aici, ci doar calatoria ca turist!\n\nDin primavara lui 2016 (dar nu mai devreme de luna martie), romanii care au obtinut viza pentru Canada in ultimii 10 ani sau care au o viza SUA de scurta sedere (non-imigrant), vor putea intra liber in Canada fara a fi nevoiti sa aplice pentru acest document.\n\nAceasta decizie de relaxare este urmarea includerii Romaniei de catre Guvernul de la Ottawa in programul Electronic Travel Authorization (eTA). Astfel, va fi necesara doar o autorizatie electronica si romanii vor beneficia de toate drepturile, ca orice european care poate calatori liber in Canada. \n\n Programul eTA este similar celui din SUA denumit „Electronic System for Travel Authorization (ESTA)”, iar atat Canada cat si Statele Unite aplica aceleasi metode pentru a filtra calatorii din afara perimetrului nord-american.\n\nIMPORTANT . Inainte chiar de a cumpara biletul de avion pentru a veni in Canada, turistii vor putea solicita o autorizatie electronica de calatorie, completand un formular online. In cea mai mare parte a cazurilor, cererile vor fi aprobate electronic in cateva minute. Totusi, este posibil ca unii solicitanti sa aiba interdictie de calatorie pe teritoriul Canadei si li se va refuza eTA din cauza criteriilor actuale privind imigratia, in special referitor la infractionalitate sau securitate nationala.",
  "metadata": {
    "original_file": "Ziarul_ZigZag_0304.html"
  }
}