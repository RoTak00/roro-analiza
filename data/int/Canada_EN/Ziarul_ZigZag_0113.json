{
  "title": "Politia canadiana a pus ilegal la dispozitia SUA datele de pe telefonul mobil al directoarei Huawei – acuza avocatii ei | ZigZag Roman-Canadian",
  "content": "Politia canadiana a pus ilegal la dispozitia autoritatilor americane datele din telefonul mobil al directoarei financiare de la Huawei, arestata la inceputul lui decembrie pe aeroportul din Vancouver , la solicitarea SUA , pentru complot cu Iranul vizand eludarea sanctiunilor impuse de Washington, sustin avocatii ei.\n\nLa finalul stirii gasiti mai multe articole legate de acest subiect\n\nAvocatii lui Meng Wanzhou vor sa demonstreze ca drepturile clientei lor au fost incalcate, arata Agerpres citand AFP, si incearca sa faca presiuni asupra autoritatilor canadiene pentru a evita extradarea ei in SUA in legatura cu acest caz , care a provocat o grava criza diplomatica intre Ottawa si Beijing .\n\nWashington o acuza pe Meng Wanzhou ca a ajutat Iranul sa incalce sanctiunile impuse de SUA impotriva programului sau nuclear si ca a mintit bancile americane , acuzatii respinse de avocatii acesteia.\n\nArestata la 1 decembrie la Vancouver , responsabila chineza a fost pusa in libertate cateva zile mai tarziu, dupa ce a platit o cautiune de 10 milioane de dolari canadieni , fiind obligata sa poarte o bratara electronica la picior si sa predea pasaportul .\n\nIntre timp, China i-a arestat pe fostul diplomat canadian Michael Kovrig si pe compatriotul acestuia omul de afaceri Michael Spavor , pe care ii suspecteaza de spionaj , si a condamnat la moarte alti doi canadieni gasiti vinovati de trafic de droguri .\n\nBeijingul considera ca aceasta afacere are ca scop sabotarea gigantului sai din domeniul telecomunicatiilor .\n\nIn iunie, tribunalul din Vancouver a decis ca audierile privind cererea de extradare in Statele Unite a lui Meng Wanzhou vor incepe la 20 ianuarie 2020 .\n• Un al doilea cetatean canadian, dat disparut in China\n• SUA nu vor impartasi informatii cu tarile care folosesc tehnologia Huawei",
  "metadata": {
    "original_file": "Ziarul_ZigZag_0113.html"
  }
}