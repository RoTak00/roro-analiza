{
  "title": "Birourile SCRS si Bursa din Toronto,vizate in 2006 de teroristi | ZigZag Roman-Canadian",
  "content": "Un membru al grupului in privinta caruia GRC/RCMP avea suspiciuni legate de pregatirea actiunilor teroriste asupra unor tinte de pe teritoriul canadian a recunoscut respectivele fapte. Arestat in 2005 in zona de frontiera dintre SUA si Canada pentru alte fapte decit acuzatiile aduse ulterior â€“ respectiv pentru ca avea asupra sa doua arme de foc si munitie -, somalezul Ali Mohamed Dirie a fost arestat si a fost condamnat la 2 ani de inchisoare.\n\nAbia in 2006, anchetatorii au descoperit ca Ali Mohamed Dirie punea la cale o serie de atentate, printre obiectivele vizate fiind cladirea Bursei din Toronto si birourile SCRS din acelasi oras.\n\nChiar si pe perioada de detentie, somalezul comunica, prin telefon, cu ceilalti colegi din reteaua terorista, arata presa canadiana. Pentru a nu le fi intelese mesajele, el se servea de numele sotiei si al fetelor drept coduri pentru a identifica diferitele arme ce ar fi trebuit folosite in actiunile desfasurate de grup.\n\nIn plus, Dirie a incercat sa racoleze dintre ceilalti detinuti de religie musulmana noi adepti ai ideilor sale , in acest sens folosindu-se de CD-uri si alte materiale anti-occidentale primite in pachetele pe care i le aduceau membri familiei. Dintre ceilalti componenti ai grupului suspectat de complot terorist, 8 asteapta derularea procesului, 7 au fost eliberati din lipsa de probe, iar un tinar care in momentul arestarii nu implinise virsta majoratului a fost deja judecat de un tribunal pentru minori.",
  "metadata": {
    "original_file": "Ziarul_ZigZag_0585.html"
  }
}