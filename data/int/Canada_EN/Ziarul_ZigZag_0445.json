{
  "title": "Modificarea legislatiei in domeniul criminalitatii va afecta accesul la proprietate | ZigZag Roman-Canadian",
  "content": "Proiectul de lege federala privind domeniul criminalitatii prevede, printre alte modificari, inasprirea conditiilor de obtinere a reabilitarii juridice si dublarea perioadei dupa care se poate obtine acest privilegiu.\n\nOpozantii proiectului de lege arata ca agravarile propuse nu isi au rostul, intrucit 96 % din cele peste 400.000 de reabilitari emise in ultimii 40 de ani sint inca in vigoare, persoanele care au beneficiat de acest privilegiu dovedind ca s-au reintegrat in societate. Or, existenta unui cazier reprezinta un impediment major in obtinerea unei ipoteci sau chiar a unei banale asigurari.\n\n„O persoana care a fost reabilitata juridic va putea obtine mai usor o asigurare, ca toata lumea. Fara reabilitare, va fi refuzata, respinsa total, sau va gasi doar companii care vor cere preturi de 3 – 4 ori mai mari decit cele normale si vor oferi nivele de asigurare mult mai scazute”, explica expertul in criminalistica Jean-Claude Bernheim.\n\nPresa canadiana citeaza datele oficiale care arata ca aproape 4 milioane de rezidenti canadieni au cazier, ceea ce inseamna ca o persoana din sapte are dificultati in obtinerea unui credit sau imprumut, inclusiv ipotecar.",
  "metadata": {
    "original_file": "Ziarul_ZigZag_0445.html"
  }
}