{
  "title": "Proiect de lege federala: Furtul de masini, pedepsit cu inchisoarea | ZigZag Roman-Canadian",
  "content": "Un proiect de lege care introduce pedepse noi pentru furtul de automobile si alte infractiuni legate de traficul de masini a fost depus in Parlamentul de la Ottawa de ministrul federal al Justitiei si procuror general al Canadei, Rob Nicholson, impreuna cu deputatul de Lévis-Bellechasse, Steven Blaney.\n• – Introducerea infractiunii distincte de furt de autovehicul, care se va pedepsi, in anumite conditii, cu 6 luni de inchisoare\n• – Introducerea unei infractiuni noi referitoare la deteriorarea sau furtul placii de inmatriculare a unui autovehicul. Masura vizeaza eliminarea grupurilor criminale care fura placu- tele de inmatriculare pentru a le monta apoi pe alte masini furate, de aceeasi marca, modificind astfel identitatea autovehiculului.\n• – Crearea unei infractiuni privind traficul de bunuri obtinute prin mijloace criminale, inclusiv de masini furate si revindute intregi sau pentru piese.\n• – Prevederea unei noi infractiuni privind posesia de bunuri obtinute prin mijloace criminale.\n• – Modificarea Codului criminal, in sensul acordarii de puteri crescute Agentiei serviciilor de frontiera in lupta impotriva scoaterii din Canada a bunurilor furate.\n\nFurtul de automobile si activitatile criminale conexe (revinzarea masinilor, intregi sau pentru piese, utilizarea vehiculelor pentru comiterea altor infractiuni etc.) au capatat amploare in ultimii ani, peste 145.000 de masini fiind furate in Canada in 2007, pagubele produse proprietarilor si agentiilor de asigurare depasind 1 miliard de dolari.",
  "metadata": {
    "original_file": "Ziarul_ZigZag_0535.html"
  }
}