{
  "title": "Petitie online pentru demiterea premierului Charest | ZigZag Roman-Canadian",
  "content": "Probabil ca premierul provinicei Quebec are un simt al umorului particular, Jean Charest declarind ca cele peste 115.000 voturi electronice strinse in citeva zeci de ore la petitia online prin care i se solicita demisia sint urmarea unei… miscari umoristice generale.\n\nPetitia, postata pe site-ul A dunarii Nationale din Quebec de catre Steve Brosseau, fondatorul  Mouvement citoyen national du Quebec , a dus la blocarea adresei web respective, utilizatorii trebuind sa astepte minute bune pentru a se incarca pagina electronica pe care pot vota.\n\nConform regulamentului intern al Parlamentului, oricine poate afisa o petitie pe site-ul Adunarii Nationale, daca aceasta raspunde unor anume exigente, una fiind ca solicitarea sa fie sustinuta de minim un deputat (in acest caz fiind vorba de Amir Khadir, deputat al partidului Quebec Solidaire).\n\nInitiatorul petitiei s-a declarat nemultumit de lipsa de actiune a primului ministru, justificind cu faptul ca acesta refuza crearea unei anchete publice privind finantarea partidelor, dar si de modul in care au fost acordate contracte guvernamentale.\n\nDrept urmare, Brosseau a cerut populatiei sa voteze electronic pentru demiterea lui Jean Charest, iar numarul voturilor primite in nici doua zile a intrecut si cele mai optimiste asteptari ale adversarilor politici ai premierului. Petitia va ramine activa pe site timp de 3 luni si, conform regulamentului, inainte de a se accepta un vot se verifica autenticitatea numelui celui care posteaza, iar votarea multipla nu este acceptata.",
  "metadata": {
    "original_file": "Ziarul_ZigZag_0506.html"
  }
}