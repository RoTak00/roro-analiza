{
  "title": "Opozitia acuza: Logo-ul Canadei la JO de la Vancouver, o smecherie politica? | ZigZag Roman-Canadian",
  "content": "Litera C in care este inscrisa clasica frunza de artar este logo-ul pe care sportivii canadieni il vor purta la Jocurile Olimpice de iarna de la Vancouver din 2010.\n\nDin partea campaniei care a realizat conceptia logo-ului (La Baie dHudson), designerul-sef sustine ca nici macar nu stie cum arata sigla PC. Argumentul suprem adus a fost ca inainte ca emblema sa fie dezvaluita publicului, compania a verificat sa nu existe asemanare cu alta existenta. Membrii Comitetului Olimpic Canadian (COC) considera si ei ca desenul ales nu produce nici o confuzie.\n\nTot scandalul a pornit la doar citeva ore dupa anuntul oficial privind simbolul ales pentru sportivii canadieni ce se vor prezenta la una din cele mai importante competitii sportive a lumii din 2010. Deputatii PLC, NPD si BQ din Camera Comunelor au denuntat tentativa conservatorilor de a utiliza Jocurile Olimpice pentru a face publicitate partizana. Orice cetatean canadian se va intreba de ce cele doua embleme sint aproape identice. E un pic cam suspect. Incercarea de a politiza JO in Canada e un joc cu focul, a declarat deputatul liberal David McGuinty.\n\nEvident, conservatorii neaga orice ingerinta din partea PC in stabilirea simbolului pe care sportivii canadieni il vor purta pe echipamente. Nu avem nimic de-a face cu aceasta chestiune. Ar trebui sa fim mindri de sportivii nostri, de la un colt la altul al tarii. Nu e nimic politic aici, a precizat Gary Lunn, ministrul federal al Sporturilor. El a refuzat categoric sa se adreseze in Justitie impotriva companiei care a conceput simbolul JO de iarna de la Vancouver.",
  "metadata": {
    "original_file": "Ziarul_ZigZag_0582.html"
  }
}