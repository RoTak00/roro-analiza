{
  "title": "Introducerea controlului fara motiv rezonabil pentru verificarea alcoolemiei soferilor | ZigZag Roman-Canadian",
  "content": "Ottawa ia in calcul posibilitatea introducerii unei legi prin care politia sa poata efectua filtre pentru verificarea alcoolemiei conducatorilor auto, a anuntat Rob Nicholson, ministrul federal al Justitiei.\n\nIn prezent, autoritatile canadiene nu pot impune unui conducator auto sa se supuna unui test cu alcoolmetru fara sa existe o banuiala rezonabila ca acel sofer a consumat bauturi alcoolice.\n\nDe altfel, articolul 8 din Charta canadiana a drepturilor si libertatilor precizeaza clar ca orice persoana are dreptul la protectie impotriva controalelor, perchezitiilor sau sechestrelor abuzive. Initiativa legislativa a ministrului Nicholson vine ca urmare a unei recomandari facute in acest sens, inca din luna iunie, de Comitetul parlamentar pe probleme de Justitie.\n\nIn raportul comitetului se arata ca drepturile prevazute de art. 8 din Charta canadiana a drepturilor si libertatilor ar putea fi restrinse, in limite rezonabile, printr-un articol de lege. Si, mai mentioneaza documentul respectiv, asa cum codurile rutiere ale provinciilor canadiene permit autoritatilor sa opreasca un sofer pentru a verifica starea tehnica a autovehicului, tot asa si politia ar trebui indreptatita sa efectueze controale pentru depistarea celor care se urca la volan avind alcoolemia peste limita legala.",
  "metadata": {
    "original_file": "Ziarul_ZigZag_0581.html"
  }
}