{
  "title": "Fondul de pensii din Quebec, in pericol? | ZigZag Roman-Canadian",
  "content": "Analizele statistice efectuate in domeniul asigurarilor si al finantelor releva ca daca se pastreaza cotizatia actuala (9,9%), pensionarii din 2051 se vor trezi fara nici un dolar in fondul provincial de pensii.Declinul demografic inregistrat in provincie si imbatrinirea populatiei vor fi principale le cauze ale vidarii accelerate ale acestui fond public.\n\nConform datelor prelucrate matematic, numarul pensionarilor din Quebec se va dubla in urmatorii 22 de ani, ajungind la un total de 2,5 milioane in 2030. Cu o rezerva de 30 miliarde $, fondul public de pensii nu este inca in pericol, insa orice intirziere in luarea unei decizii poate fi fatala.\n\nPrintre solutiile de luat in calcul, pe linga cresterea cotizatiei individuale (la 10,54%), se mentioneaza scaderea beneficiilor, realizarea unei pensionari progresive sau revizuirea nivelului unor pensii, in special cele pentru urmasi. In acest sens, guvernul provincial va demara in primavara lui 2008 consultatii publice, dupa care va anunta modalitatile de mentinere a fondului de pensii la un nivel securitar.",
  "metadata": {
    "original_file": "Ziarul_ZigZag_0633.html"
  }
}