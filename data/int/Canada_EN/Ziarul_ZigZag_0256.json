{
  "title": "Premierul Quebecului vrea dezbateri publice pentru salariul minim de 15 $/ora | ZigZag Roman-Canadian",
  "content": "Dupa Forumul social mondial desfasurat recent la Montreal, autoritatile provinciale au fost tot mai des chestionate despre posibilitatea stabilirii la 15 $/ora a salariului minim din Quebec . Pozitia Guvernului nu a fost insa, cel putin pina acum, una transanta. Ministrul provincial de Finante , Carlos Leitao, a declarat ca nivelul actual al salariului minim, de 10,75 $/ora, i se pare „corect” , afirmatie care i-a atras numeroase critici.\n\nIn schimb, premierul Philippe Couillard a adoptat o pozitie neutra , declarind ca opteaza pentru discutarea subiectului cu toate partile implicate, cum ar fi sindicatele si mediul de afaceri, dar si pentru examinarea experientei altor regiuni din America de Nord , unde miscarile de sustinere a salariului minim de 15 $/ora sint extrem de puternice.\n\nReprezentantii organizatiilor quebecheze pentru protejarea drepturile muncitorilor sustin ca actualul salariu minim nu este nici pe departe suficient pentru asigurarea minimului necesar unui trai decent, in timp ce oamenii de afaceri – mai ales cei care gestioneaza companii mici si mijlocii -, afirma ca daca vor fi pusi in situatia de a plati un salariu minim de 15 $/ora, firmele lor vor suferi efecte catastrofale.\n\nLa nivel politic, deja un partid – Quebec Solidaire – a anuntat ca in noua sesiune parlamentara va insista pe includerea in agenda parlamentara a unui proiect de lege privind stabilirea acestui nou plafon salarial minim.",
  "metadata": {
    "original_file": "Ziarul_ZigZag_0256.html"
  }
}