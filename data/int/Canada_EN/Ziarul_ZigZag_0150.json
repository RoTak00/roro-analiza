{
  "title": "CARLOS SANTANA, concert si in CANADA pentru a marca 50 de ani de la prezenta sa la Woodstock | ZigZag Roman-Canadian",
  "content": "Celebrul chitarist Carlos Santana va marca cinci decenii de la prezenta sa la festivalul Woodstock (1969) si 20 de ani de la aparitia albumului Supernatural cu un turneu in SUA si Canada.\n\nDesfasurat sub titlul Supernatural Now , turneul lui Santana va incepe pe 22 iunie , la Phoenix, si se va incheia pe 25 august , la Wantagh (New York), iar intre cele 29 concerte este programat si unul in Canada: in data de 6 august 2019, la Budweiser Stage ( Toronto ).\n\nPotrivit artistulu i, prin acest turneu doreste sa aniverseze jumatate de secol de la participarea sa la festivalul de la Woodstock , din august 1969, care a reprezentat una dintre culmile miscarii hippy si contraculturii , precum si 20 de ani de la aparitia albumului Supernatural (1999), unul dintre cele mai mari succese ale sale , arata Agerpres . Prin colaborarea cu artisti invitati ca Eric Clapton , Maná , Dave Matthews sau Lauryn Hill , Supernatural l-a readus pe Santana in prima linie a muzicii si i-a adus 8 premii Grammy , inclusiv pentru cel mai bun album al anului si inregistrarea anului cu piesa Smooth.\n\n„ Ambele au fost momente extraordinare din viata mea. Woodstock si ‘Supernatural’ m-au dus in locuri unde nu visam sa ajung vreodata „, a scris chitaristul in varsta de 71 de ani.\n\nMaestru al chitarei si al fuziunii latino , Santana si-a inceput cariera sub influenta originilor sale mexicane, a continuat la San Francisco in perioada hippy, pana la consolidarea sa ca supervedeta globala.\n\nNascut la 20 iulie 1947 la Autlan de Navarro , un municipiu din statul mexican Jalisco, Santana a crescut in Tijuana dupa care a emigrat la San Francisco in anii ’60, unde a facut parte din contracultura care luase avant in SUA si care ii invita pe tineri sa experimenteze sexul, muzica si drogurile.\n\nIn orasul californian , artistul a fondat grupul multietnic Santana , care i-a adus faima internationala. Muzicianul a devenit cunoscut pentru maniera in care imbina blues-ul, rockul si ritmurile afro-latino-americane in albume ca ‘Santana’ (1969) sau ‘Abraxas’ (1970).\n\nCel mai recent album al sau este Power of Peace , pe care l-a lansat in 2017 alaturi de The Isley Brothers.\n\nPentru a fi la curent cu stirile care merita cu adevarat citite, nimic mai simplu: dati un paginii de facebook a",
  "metadata": {
    "original_file": "Ziarul_ZigZag_0150.html"
  }
}