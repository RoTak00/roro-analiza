{
  "title": "Cresterea dobinzilor, inainte de al doilea semestru? | ZigZag Roman-Canadian",
  "content": "Guvernatorul Bancii Canada, Mark Carney, a lansat un avertisment clar privind cresterea potentiala a dobinzilor inainte de data anuntata anterior, respectiv sfirsitul primului semestru al acestui an.\n\nCarney a precizat ca indeplinirea promisiunii de a pastra pina la 30 iunie 2010 rata directoare a Ba ncii Canadei la valoarea de 0,25% a fost conditionata de mentinerea inflatiei sub 2%.\n\nOr, in conditiile revenirii la crestere economica si a dobinzilor extrem de reduse din prezent, preturile se vor majora ducind la o crestere a inflatiei peste limita propusa. Deja datele furnizate de Statistics Canada arata ca inflatia de baza (care exclude variatia preturilor cele mai dinamice, cum ar fi cele la energie) a depasit valoarea de 2% impusa de Banca Canadei, atingind 2,1 % in februarie.\n\nUrmatoarea sedinta a Bancii este programata pe 20 aprilie, iar cresterea durabila a dolarului canadian pe pietele internationale ii face pe specialistii in finante sa creada ca aceasta va fi data la care Mark Carney va anunta inceperea cresterii dobinzilor.\n\nIndiferent insa de momentul ales pentru marirea ratei directoare a Bancii Canadei, economistii estimeaza ca acest indicator va atinge 1,25% pina la sfirsitul anului si la 2,50% pina la 31 decembrie 2011. Pe de alta parte, si Banca Scotia a raportat ca mentinerea dobinzilor ipotecare la valorile mici practicate in prezent va conduce la cresterea masiva a preturilor de pe piata imobiliara.",
  "metadata": {
    "original_file": "Ziarul_ZigZag_0545.html"
  }
}