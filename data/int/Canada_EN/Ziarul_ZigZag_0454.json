{
  "title": "Campania electorala a sefului PC din Ontario: Imigrantii nu vor un tratament de favoare | ZigZag Roman-Canadian",
  "content": "Desi abia a demarat campania electorala pentru alegerile parlamentare din Ontario, programate in 6 octombrie, spectacolul politic ofera deja momente de ilaritate.\n\nAstfel, in replica la o promisiune a liberalilor de a acorda un credit de impozit intreprinderilor ce angajeaza imigranti, liderul Partid ului Conservator din Ontario, Tim Hudak, a declarat ca imigrantii nu vor un tratament favorizat.\n\nIn schimb, liderul conservator promite ca daca partidul sau va cistiga alegerile se va acorda un credit de impozit de maxim 400 $ pentru intreprinderile care isi inscriu angajatii imigranti la un curs de perfectionare a limbii engleze.\n\nIn lupta pentru al treilea mandat consecutiv, premierul liberal Dalton McGuinty a inclus in plaforma electorala 68 de promisiuni-angajamente, unele mai ispititoare decit altele: reducerea cu 30% a cheltuieilor de scolarizare pentru familiile cu venituri mici, acordarea unui credit de 10.000 $ intreprinderilor ce angajeaza imigranti, scaderea cu 10% a facturii la electricitate, crearea a 50.000 locuri de munca in sectorul energiilor curate etc.",
  "metadata": {
    "original_file": "Ziarul_ZigZag_0454.html"
  }
}