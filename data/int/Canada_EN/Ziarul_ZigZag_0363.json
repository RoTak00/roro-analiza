{
  "title": "Acordul de liber schimb Canada – UE si… carnea de vita | ZigZag Roman-Canadian",
  "content": "Canada si Uniunea Europeana se pare ca au identificat mijlocul de aur in problema carnii de vita din Canada exportata pe piata europeana, impediment major in calea semnarii Acordului de liber schimb. Surse apropiate cercurilor guvernamentale au lasat sa se inteleaga faptul ca partile s-au pus de acord in privinta unei cote suficient de mari pentru a multumi exportatorii canadieni, dar care sa nu provoace ingrijorari producatorilor europeni.\n\nDeocamdata, o informatie oficiala cu privire la cifrele intelegerii nu a fost pusa la dispozitia presei, desi ministrul federal al Comertului international, Ed Fast, sustine ca celor doua grupuri de negociatori le-au ramas extrem de putine chestiuni de discutat, astfel incit semnarea Acordului e o chestiune de timp. Totusi, ultimele puncte de pe agenda de discutii sint si cele mai dificile, fiind vorba despre cota de produse lactate si peste exportate din si spre Canada, dar mai ales liberalizarea pietii financiare canadiene pentru bancile din UE. In ultimele luni negocierile privind Acordului de liber schimb Canada – UE s-a caracterizat prin mai multe blocaje, ceea ce a necesitat implicarea prim-ministrului Stephen Harper si a functionarilor de rang inalt de la Bruxelles.",
  "metadata": {
    "original_file": "Ziarul_ZigZag_0363.html"
  }
}