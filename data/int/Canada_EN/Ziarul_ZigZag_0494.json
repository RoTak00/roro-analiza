{
  "title": "Quebec refuza impunerea obligativitatii unui regim de pensii | ZigZag Roman-Canadian",
  "content": "Raportul Castonguay, dat publicitatii recent, recomanda introducerea unui regim obligatoriu de pensii pentru toti angajatii care nu au un program de acest tip la locul de munca, regim la care contributia individuala obligatorie sa fie de minim 5% din salariu.\n\nAutorul raportului considera ca aceasta este solutia de echilibrare a bugetului de pensii de stat in anii viitori. Guvernul Quebec si partidele parlamentare provinciale au respins categoric recomandarea Raportului Castonguay, aratind ca in loc de a impune populatiei un procentaj de economii pentru pensii este de preferat sa se adopte actiuni stimulative in realizarea de economii.\n\nPrintre solutiile propuse pentru absorbtia deficitului in care se gaseste Regie des rentes du Québec (RRQ) s-au mentionat: – cresterea contributiei la RRQ de la 9,9 la 10,95%; – introducerea de facilitati pentru ca intreprinderile mici si mijlocii ce vor sa participe la RRQ sa poata contribui la acest fond provincial de pensii; – reintroducerea cursurilor de economie in scolile de nivel secundar (pentru educarea tinerilor despre necesitatea acumularii de economii pentru asigurarea unui trai decent dupa pensionare) etc.\n\nOficialii din Quebec si-au declarat sprijinul fata de initiativa lansata recent de Ottawa privind crearea unui regim de pensii multi-angajatori.\n\nReamintim ca, in decembrie 2010, ministrul federal al Finantelor a anuntat formarea unui nou regim colectiv de pensie, o optiune simpla si mai putin costisitoare pentru lucratorii autonomi si angajatii intreprinderilor mici si mijlocii care nu beneficiaza de programe de pensionare la locul de munca.",
  "metadata": {
    "original_file": "Ziarul_ZigZag_0494.html"
  }
}