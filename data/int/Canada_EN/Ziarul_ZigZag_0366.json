{
  "title": "Liderii anglofoni in Quebec? | ZigZag Roman-Canadian",
  "content": "Considerat al doilea oras francofon ca marime in lume, Montreal are sanse mici sa aiba in viitorul apropiat un primar iesit din comunitatea anglofona – fostul interimar Michael Applebaum fiind o exceptie: primul primar anglofon al Montrealului de la 1912 incoace. Dupa ce el a plecat in urma unui meg a-scandal de coruptie, multi s-au intrebat daca e posibil ca un „alt Applebaum” sa fie ales in fruntea municipalitatii. Organizatia de cercetari sociologice CROP, s-a grabit sa spuna un NU ferm, invocind un sondaj din 2005.\n\nPotrivit studiului ce dateaza de aproape un deceniu, doar 4% dintre alegatori nu ar fi optat pentru o femeie premier, 1 din 10 respondenti nu ar fi votat pentru un partid condus de o persoana de culoare, pentru 11% din alegatori candidatul la sefia guvernului ar fi prezentat serioase probleme daca ar fi declarat deschis ca este gay. Totusi, aceste cifre sint incomparabil de mici in ceea ce priveste atitudinea quebechezilor fata de un lider de origine anglofona in La Belle Provence: fiecare al treilea respondent s-a declarat categoric impotriva.\n\nDoar Montrealul, mai cosmopolit, l-a ales provizoriu pe Michael Applebaum ca si edil intr-o metropola francofona si ramine de vazut daca o astfel de optiune se va mai repeta.",
  "metadata": {
    "original_file": "Ziarul_ZigZag_0366.html"
  }
}