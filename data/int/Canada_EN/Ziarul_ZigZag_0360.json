{
  "title": "Debut de campanie electorala in Quebec: invazie de pancarte | ZigZag Roman-Canadian",
  "content": "La un an de la alegerile provinciale, quebechezii sint asteptati din nou la urne pentru a-si desemna de aceasta data reprezentantii in structurile locale de conducere. Alegerile vor avea loc in data de 3 noiembrie (intre orele 10:00 – 20:00), iar cei care nu vor putea vota atunci o pot face in avans , pe 27 octombrie (12:00 – 20:00). Cu titlu de exceptie, alegatorii din Montreal vor putea vota aditional pe 25, 28, 29 si 30 octombrie.\n\nIn acest an candideaza pentru functii in administratiile locale reprezentanti ai 74 de partide politice. Spre comparatie, la alegerile de acum 4 ani numarul formatiunilor inscrise in cursa electorala era la jumatate (37). Chiar daca scrutinul va confirma sau schimba administratiile locale din cele peste 1100 de municipalitati din provincie, batalia cea mare se da in Montreal, capitala economica a Quebecului. Nu mai putin de 12 candidati vor sa acceada la functia de primar general al metropolei, dar lupta grea se da intre patru: Melanie Joly (Vrai changement pour Montreal – Groupe Melanie Joly), Richard Bergeron (Projet Montreal), Marcel CÔte (Coalition Montreal) si Denis Coderre (Equipe Denis Coderre).\n\nCert este ca dupa scandalurile de coruptie ce au dus la demisia primarului Tremblay, apoi a interimului Applebaum, cel care va fi ales va trebui sa restabileasca credibilitatea institutiei, dar sa si faca fata unor provocari precum noua constructie a pasajului Turcot, reinnoirea retelei subterane de apeducte, problema transportului in comun, mai ales finantarea lui, iar cireasa de pe tort este exodul familiilor de pe insula spre periferia metropolei – fapt care reduce din incasarile la bugetul municipal.",
  "metadata": {
    "original_file": "Ziarul_ZigZag_0360.html"
  }
}