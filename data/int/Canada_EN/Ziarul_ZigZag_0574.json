{
  "title": "S-au facut publice imaginile cu teroristi Al-Qaida pregatind atentate in Toronto | ZigZag Roman-Canadian",
  "content": "Dupa cum anuntam inca din luna iunie, autoritatile canadiene au dejucat planurile unui grup de teroristi de origine musulmana, membrii Al-Qaida, care intentionau sa arunce in aer mai multe cladiri de importanta strategica: Bursa din Toronto, sedii ale serviciilor secrete si baze militare din Toronto si Ottawa etc. Curtea superioara din Ontario a ridicat, in urma solicitarilor CBC si Globe and Mail, interdictia de publicare a unor imagini video din acest dosar, publicul putind vedea cum membrii celulei Toronto 18 pregateau respectivele atentate.\n\nIn 2006, teroristii, care planuiau sa arunce in aer mai multe camioane U-Haul incarcate cu nitrat de amoniu, au fost capturati de serviciile de securitate.\n\nO parte din imaginile dezvaluite au fost filmate chiar de unul din sefii grupului terorist (Zakaria Amara) si arata testele facute pe un telefon celular folosit pe post de detonator. Alte imagini arata cum doi membri ai gruparii au aruncat in aer un camion umplut cu 3 tone de explozibil. In alt video sint prezentate imagini in care Jandarmeria Regala a reconstituit, conform celor mai mici detalii planuite de teroristi, scena unei explozii de o tona de nitrat de amoniu, iar concluzia a fost una ingrijoratoare: daca scenariul s-ar fi realizat la unul din sediile vizate, explozia ar fi ucis si ranit numeroase persoane.\n\nDin cei 18 membri ai gruparii teroriste care au fost arestati, doar patru si-au recunoscut vinovatia; al cincilea, aflat la virsta minoratului in momentul comiterii infractiunilor, a fost deja judecat si condamnat la doi ani si jumatate de inchisoare (si eliberat in mai 2009).",
  "metadata": {
    "original_file": "Ziarul_ZigZag_0574.html"
  }
}