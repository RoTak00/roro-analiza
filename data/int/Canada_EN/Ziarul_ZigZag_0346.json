{
  "title": "Bugetul Montrealului creste, la fel si taxele municipale | ZigZag Roman-Canadian",
  "content": "Anul acesta bugetul metropolei francofone va fi de 4,9 miliarde dolari, intr-o usoara crestere (de 1,3% fata de cel al anului trecut), mare parte din venituri provenind din impozitele imobiliare, care in 2014 au fost estimate la 3,1 miliarde dolari (68% din bugetul total). Primarul Denis Coderre a d eclarat ca administratia sa a respectat promisiunile facute alegatorilor, potrivit carora taxele municipale vor creste in limita ratei anuale a inflatiei, adica in jurul a 2 %.\n\nIn realitate, proprietarii de imobile din oras vor vedea taxele majorate in medie cu 2,8%, dupa comasarea impozitelor impuse de Primaria Montreal si a primariilor locale. Pentru comercianti, taxele vor creste in medie cu 1,8%. Si chiriasii ar putea resimti repercusiunile acestor majorari de taxe, iar datele statistice arata ca 64 % din populatia Montrealului locuieste in chirie.\n\nPrioritatile bugetului municipal sint acum securitatea publica si transportul public: politia si pompierii au primit bugete majorate cu peste 12 milioane dolari fiecare. Suplimentare similara a primit si Societatea de Transport din Montreal, dar aceasta a anuntat ca suma este insuficienta pentru finantarea retelei urbane de transport si in consecinta va reduce cu o treime numarul autobuzelor. Insa fonduri mai putine vor fi alocate pentru reteaua de apa si reparatiile drumurilor: prima va trebui sa se descurce cu 373 de milioane $ (fata de 411 milioane $ in 2013), iar pentru reparatiile celor peste 5000 de km de drumuri si trotuare ce impinzesc Montrealul s-au alocat 130 de milioane $ (cu 6 milioane $ mai putin decit anul trecut). In premiera, Montreal va avea un inspector general responsabil cu verificarea proiectelor lucrarilor publice.",
  "metadata": {
    "original_file": "Ziarul_ZigZag_0346.html"
  }
}