{
  "title": "La un an de la alegeri, Trudeau si liberalii se bucura inca de simpatia masiva a canadienilor | ZigZag Roman-Canadian",
  "content": "Pe 19 octombrie 2015 canadienii si-au ales un Guvern federal: dupa aproape 10 ani de dominatie a Partidului Conservator, alegatorii au oferit credit liberalilor, astfel ca Justin Trudeau i-a luat locul lui Stephen Harper. Si, iata ca la un an de la scrutin, majoritatea sondajelor plaseaza sustinerea pentru acest partid intre 40% si 50%, iar prim ministrul Trudeau este cu mult mai popular decit liderii celorlaltor partide federale.\n\nPotrivit unui recent studiu al Nanos Research, Justin Trudeau se bucura de increderea a 52,2% din electorat, in timp ce Rona Ambrose, presedinte interimar al conservatorilor are 14,6%, iar Thomas Mulcair, liderul neo-democratilor, de 8,4%.\n\nAutorii sondajului spun ca un motiv pentru popularitatea in crestere a premierului Trudeau este lipsa unui lider permanent la cele doua partide din opozitie. Conservatorii isi vor alege seful in curind, iar membrii NPD au votat pentru schimbarea lui Thomas Mulcair si alegerea unui nou lider in cel mult doi ani. Cei de la Nanos se asteapta ca simpatia manifestata fata de Justin Trudeau sa se modifice in functie de cum va fi gestionat deficitul economic mare asumat de Cabinetul sau in timpul mandatului.",
  "metadata": {
    "original_file": "Ziarul_ZigZag_0235.html"
  }
}