{
  "title": "Ottawa: Deficit bugetar mai mic, alocatii ceva mai mari pentru copii | ZigZag Roman-Canadian",
  "content": "Guvernul federal a luat decizia de a majora cheltuielile pentru asistenta canadienilor cu venituri mici si mijlocii , dar si investitiile in infrastructura, iar in urmatorii 5 ani volumul sumelor alocate in aceste sectoare va creste cu aproape 15 miliarde dolari. Iar printre masurile fiscale ce vor fi simtite deja de anul viitor , sustine Ottawa, este si cea de majorare a alocatiilor pentru copii .\n\nPotrivit raportului prezentat de ministrul Finantelor , Bill Morneau, in bugetul federal din acest an vor intra cu 8,9 miliarde dolari mai mult decit era prevazut , astfel incit deficitul prognozat la inceputul anului fiscal, in valoare de 28,5 miliarde dolari, va fi mai mic , respectiv de 19,6 miliarde dolari. Suma include si fondul de rezerva de 1,5 miliarde prevazut pentru situatii exceptionale. Ottawa sustine ca deficitul va continua sa scada pina la 12,5 miliarde dolari in anul fiscal 2022-2023.\n• Revenirea in forta a Canadei ca destinatie pentru romanii care vor sa emigreze\n\nTot din datele prezentate de Guvernul de la Ottawa reiese ca in acest an Canada va inregistra o crestere economica de 3,1%, ceea ce reprezinta cel mai bun rezultat al tarilor din G7 . In perioada 2018-2019, cresterea economica ar urma sa fie de 2,1%, iar anul urmator va cobori la 1,6%. Printre stirile bune anuntate este si cea a infiintarii in ultimii doi ani a 450.000 noi locuri de munca .\n\nSituatia buna din economie a facut ca Guvernul sa-si devanseze din promisiunile electorale: de a corela majorarea alocatiilor pentru copii de cresterea indicelului preturilor de consum .\n\nAstfel, din iulie 2018 sumele destinate copiilor vor creste cu maxim 96 $ anual pentru un copil de pina la 6 ani , respectiv 81 $ anual pentru un copil cu virsta intre 6 si 17 ani .\n\nIn prezent , familiile canadiene primesc cel mult 6.400 $ anual (533$/luna) pentru un copil de pina la 6 ani, si cel mult 5.400 $ pentru un copil de pina la 17 ani. Alocatiile devin mai mici daca venitul familial depaseste suma de 30.000 $/an. Potrivit Guvernului, de anul viitor acest prag va fi de 30.450 $/an.\n• COPII din DIASPORA, invitati la CONCURSUL DE DESEN „România – 100 Radacini si o privire catre viitor”\n\nMajorarea creditului de impozit pentru lucra torii cu venituri mici\n\nTot in urmatorul an fiscal , Guvernul federal intentioneaza sa majoreze valoarea creditului de impozit pentru angajatii cu venituri mici – masura prin care se urmareste stimularea somerilor pentru a-si gasi un loc de lucru. Detalii despre modul in care vor fi aplicate majorarile si asupra eventualelor noi grupuri eligibile la accesarea acestui credit vor fi anuntate la prezentarea bugetului federal din primavara.\n\nO alta decizie federala este de a reduce din povara fiscala a intreprinderilor mici , taxate in prezent cu 10,5%. Din ianuarie 2018 , rata se va micsora cu 0,5% , iar din ianuarie 2019 va fi stabilita la 9 % . Aceasta va reduce din incasarile bugetare cu aproape 3 miliarde dolari pe durata urmatorilor 6 ani, sustine Ministerul de Finante. Iar antreprenorii vor dispune in medie de 1.600 dolari in plus la final de an , pentru a-i reinvesti in dezvoltarea afacerilor. VALERIU CIOBANU\n• Pina in 2036, fiecare al treilea locuitor al Canadei va fi imigrant",
  "metadata": {
    "original_file": "Ziarul_ZigZag_0211.html"
  }
}