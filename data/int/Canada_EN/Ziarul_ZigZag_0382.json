{
  "title": "Quebec: masuri pentru facilitarea integrarii in munca | ZigZag Roman-Canadian",
  "content": "Imigrantii, tinerii, persoanele cu handicap si cele cu virsta intre 55 – 65 de ani vor beneficia de un sprijin special din partea Guvernului Quebec, afrima Agnès Maltais, ministrul provincial al Muncii si Solidaritatii sociale.\n\nIn acest scop, intreprinderile mici (cu masa salariala sub 250.000 $), d ar si cele foarte mari (cu masa salariala peste 10 milioane $) vor beneficia de subventii pentru a permite persoanelor din cele patru grupuri vizate sa efectueze stagii de integrare in munca, sesiuni de actualizare a cunostintelor profesionale si a competentelor, seminarii de francizare.\n\nDatele statistice arata ca 25% dintre tinerii sub 21 de ani care primeau ajutor social in anul 2000 continuau sa primeasca acest sprijin si in 2011, procentul fiind de 14 % in cazul tinerilor care acum 13 ani aveau intre 21 – 25 de ani. Iar in prezent, doua treimi din tinerii sub 25 de ani care primesc ajutor social provin din familii ce beneficiaza si ele de acest sprijin guvernamental.\n\nIn fiecare luna, 2.500 de noi tineri depun o cerere de asistenta financiara, potrivit ministrului Muncii. Strategia de sprijinire a celor patru grupuri defavorizate mai prevede elaborarea unui nou program guvernamental destinat persoanelor experimentate care nu sint pe piata muncii din cauza unui inccident de viata. De exemplu, pentru a se angaja, cei cu virsta intre 55 – 65 de ani vor putea primi un supliment salarial ca stimul pentru a accepta un post mai slab remunerat decit ultimul job avut, diferenta de salariu urmind a fi suportata prin sprijin guvernamental.\n\nSi intreprinderile care vor angaja persoane din cele patru grupuri vizate vor beneficia de sustinere financiara.",
  "metadata": {
    "original_file": "Ziarul_ZigZag_0382.html"
  }
}