{
  "title": "Proprietarii de imobile pot INTERZICE chiriasilor fumatul marijuanei in locuinta | ZigZag Roman-Canadian",
  "content": "Proprietarii de case care vor sa evite deteriorarea locuintelor lor prin utilizarea canabisului de catre chirias au, incepand de astazi, 17 octombrie 2018, un termen de 90 de zile pentru a trimite un anunt de modificare a contractului de inchiriere , chiar daca nu ne aflam in perioada de reinnoire.\n\n„Se poate asta?” Intrebarea devine extrem de pertinenta in contextul in care municipalitatile pot decide, asa cum este cazul orasului Quebec , sa interzica fumatul marijuanei in TOATE locurile publice (strazi, parcuri, stadioane, terase etc). Astfel ca, in viitorul apropiat, consumatorii din diverse municipalitati nu ar mai putea avea decit optiunea fumatului in casa.\n\nDAR … asta depinde de statutul lor: sint chiriasi sau proprietari? Iar daca sint chiriasi, trebuie ca proprietarul sa nu interzica asta in contractul de inchiriere .\n\nCITESTE si : Legalizarea marijuanei in Canada – cumpararea cu cartea de credit ar putea duce la interdictia pe viata a accesului in SUA \n\n CITESTE si : Coca-Cola, interesata de bauturile care contin CBD din canabis\n\nMotivul pe care proprietarul il poate invoca, pentru trimiterea anuntului de modificare a contractului de inchiriere – repetam, incepind de astazi 17 octombrie 2018 in termen de 90 de zile ! – poate fi si ca mirosul puternic de cannabis ii deranjeaza pe vecini – iar acestia pot depune plingere la Régie du logement pe motiv ca nu li se asigura „conditii normale” de locuit.\n\nEvident, daca semneaza noul contract chiriasul este obligat sa respecte aceasta clauza .\n\nDe notat ca nu doar chiriasilor, ci si proprietarilor de condo li se poate interzice fumatul marijuanei in casa – daca decizia este adoptata de administratia imobilului si este introdusa in regulamentul acestuia.\n\nChiar si in cazul unui contract de chirie deja existent , in baza prevederilor din legea prin care s-a permis fumatul marijuanei in scop recreativ, proprietarul poate – asa cum aratam inca din deschidere -, ca incepand de astazi sa trimita chiriasului, in termen de 90 de zile ! , un anunt pentru modificarea contractului si sa specifice expres aceasta interdictie in noua clauza .\n• DIN MOTIVE MEDICALE, chiriasul poate refuza clauza si are termen de 30 de zile de la primirea notificarii pentru a-l anunta la randul sau pe proprietar de refuzul sau.\n\n– In acest ultim caz , este recomandabil ca refuzul remis proprietarului sa fie in scris , cu mentionarea expresa a datei. Altfel , in lipsa unui raspuns furnizat in termen de 30 de zile se considera ca respectivul chirias a acceptat noile conditii impuse de proprietar .\n\n– In ceea ce il priveste pe proprietar , acesta se poate adresa la Régie du logement in termen de 30 de zile de la primirea de la chirias a notificarii de refuz de modificare a contractului de inchiriere.\n\n– Dupa audierea partilor, Régie du logement – in fapt un tribunal administrativ in domeniul imobiliar – va lua o decizie definitiva (deci nu poate fi contestata in alta instanta). Daca decizia este favorabila proprietarului , contractul de chirie se reinnoieste cu noua clauza inclusa , iar chiriasul nu poate pune capat de unul singur contractului – iar in lipsa unei intelegeri cu proprietarul are obligatia de a plati inca un an chiria locuintei.\n\nConform unui recent sondaj realizat de Asociatia Proprietarilor din Quebec (APQ), 73% dintre proprietari considera ca fumul cauzat de consumul de marijuana ii va perturba pe ceilalti chiriasi , motiv suficient pentru a inainta notificari pentru modificarea contractelor de inchiriere . Si, aspect deloc de neglijat, 28% dintre proprietarii care au raspuns sondajului au afirmat ca deja au trecut prin astfel de situatii, ca urmare a consumului sau cultivarii de marijuana intr-o locuinta.\n\nCITESTE si : Modificari la programul pentru parenarea parintilor si bunicilor in Canada \n\n CITESTE si : Din 2 august a intrat in vigoare NOUA LEGE A EMIGRATIEI in QUEBEC \n\n CITESTE si : Canada extinde programul colectarii datelor biometrice pentru cetateni mai multor state, inclusiv R. Moldova",
  "metadata": {
    "original_file": "Ziarul_ZigZag_0169.html"
  }
}