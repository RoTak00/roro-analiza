{
  "title": "Armonizarea taxelor in Quebec ar putea duce la TVQ de 10% | ZigZag Roman-Canadian",
  "content": "Armonizarea taxelor de vinzare federala (TPS) si provinciala (TVQ) ar putea conduce la o crestere a TVQ la 10%, scenariul prezentat de presa canadiana fiind confirmat in mod tacit de reprezentantii guvernamentali.\n\nDupa ce la 1 ianuarie TVQ a fost crescut de la 7,5% la 8,5%, bugetul provincial pe an ul viitor prevede o noua marire a acestei taxe, la 9,5%, aplicabila de la 1 ianuarie 2012.\n\nReamintim ca procentul se aplica inclusiv asupra taxei federale; cu alte cuvinte, atunci cind se cumpara un produs de 100 $, TVQ nu se plateste la 100 $, ci la 105 $ (100 + 5 % TPS). Or, daca se ia in considerare ca, in conditiile armonizarii taxelor federala si provinciala, Quebec a anuntat ca va renunta la sistemul de taxare a taxei aplicat in prezent, si intrucit guvernul provincial nu isi permite sa piarda sutele de milioane de dolari incasate prin aceasta practica, singura modalitate prin care Ministerul de Finante ar putea pastra veniturile actuale din taxe este marirea TVQ cu inca 0,5%, respectiv la 10%.\n\nSolutia pare sa fie agreata de ministrul quebechez al Finantelor, Raymond Bachand, care a anuntat ca in conditiile renuntarii la taxarea taxei federale, rezidentii din Quebec nu vor simti efectul majorarii TVQ de la 9,5 % la 10%, el calificind drept neutra din punct de vedere financiar aceasta masura.",
  "metadata": {
    "original_file": "Ziarul_ZigZag_0498.html"
  }
}