{
  "title": "Quebec mareste sprijinul acordat la domiciliu persoanelor virstnice | ZigZag Roman-Canadian",
  "content": "Un sistem largit de ingrijiri la domiciliu, parte a programului Vieillir et vivre ensemble, a fost anuntat recent de Marguerite Blais, ministrul provincial al Familiei si persoanelor in virsta.\n\nNumarul celor care vor beneficia de fondul de 2,7 miliarde $ se va mari de la 178.000, cit este in prezent, la 228.000 in 2017.\n\nProgramul prevede un ansamblu de 74 de masuri pentru a stimula persoanele in virsta sa ramina o perioada mai lunga la domiciliu, inainte sa fie transferate intr-un centru specializat de ingrijiri. Scopul urmarit este ca in anul 2017 sa se ajunga la un procent de 50% al celor peste 65 de ani care sa ramina sa locuiasca acasa, in prezent 34% preferind sa ramina in caminul lor dupa virsta amintita.\n\nPe de alta parte, daca anul trecut persoanele in virsta de peste 65 de ani reprezentau 16% din totalul populatiei, in doua decenii acest procent va creste la 26%.",
  "metadata": {
    "original_file": "Ziarul_ZigZag_0416.html"
  }
}