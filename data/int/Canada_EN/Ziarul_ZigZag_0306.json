{
  "title": "Cotațiile scăzute ale prețului petrolului pot afecta creșterea economică a Canadei | ZigZag Roman-Canadian",
  "content": "Banca Centrală a Canadei a publicat raportul trimestrial privind perspectivele mediului de afaceri canadian, din document rezultînd că tot mai multe companii devin reticente față de creșterea vînzărilor în viitorul apropiat, cauza constituind-o prețul redus al petrolului. Acest pesimism a fost afișat nu doar de managerii companiilor din sectorul energetic, dar și de cei implicați în lanțul de aprovizionare.\n\nÎn consecință, investițiile în echipamente și mașini, la fel ca și perspectivele creșterii numărului de angajați sînt tot mai mici, valorile fiind comparabile cu cele din anul de criză 2009, susține documentul. \n\n În plus, un număr important de respondenți a menționat că deși se reduc cheltuielile cu carburanții, efectele pozitive se vor vedea pe parcursul lunilor viitoare iar cîștigurile sînt oarecum contrabalansate de cotațiile slabe ale dolarului canadian față de cel american. Totuși, mai arată documentul citat, unele companii au declarat că deprecierea dolarului canadian a generat o cerere mai mare de produse. \n\n Raportul Băncii Centrale a Canadei mai menționează că cererea de forță de muncă este mai mică în 2015 față de anul trecut, mai ales în regiunile în care sectorul energetic este reprezentativ.",
  "metadata": {
    "original_file": "Ziarul_ZigZag_0306.html"
  }
}