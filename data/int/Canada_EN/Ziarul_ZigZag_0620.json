{
  "title": "Ottawa si-ar putea vinde din activele guvernamentale pentru a echilibra bugetul | ZigZag Roman-Canadian",
  "content": "Ministrul de Finante, Jim Flaherty, a lasat sa se inteleaga ca, pentru a echilibra bugetul federal, Ottawa ar putea vinde unele active guvernamentale care nu mai sint necesare: ”Un deficit nu este totusi de neevitat. Sintem in proces de evaluare a activelor noastre pentru a stabili daca trebuie sa le pastram sau sa le vindem . Putini oameni stiu, de exemplu, ca guvernul federal este proprietarul Turnului CN din Toronto”, a declarat Jim Flaherty la Congresul national al PC desfasurat recent la Winnipeg, Manitoba.\n\nGuvernul federal de la Ottawa detine 31,7 milioane de ha de pamint si 46.600 cladiri in diferite orase, fiind si proprietarul unor companii precum Canada Post, Via Rail, CBC, Atomic Energy of Canada Ltd etc.\n\nMinistrul Flaherty a mai precizat ca, pe fondul crizei internationale, echilibrarea bugetului federal pentru 2009 reprezinta o sarcina ce presupune un efort deosebit, motiv pentru care o echipa de functionari are misiunea de a evalua toate activele guvernamentale si de a verifica daca mai sint sau nu utile.",
  "metadata": {
    "original_file": "Ziarul_ZigZag_0620.html"
  }
}