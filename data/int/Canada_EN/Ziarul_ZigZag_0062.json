{
  "title": "Premierul F Legault: Este important ca in weekend, de Paste (catolic), sa NU existe adunari publice si reuniuni | ZigZag Roman-Canadian",
  "content": "Premierul Francois Legault a insistat si astazi pe necesitatea pastrarii conditiilor de siguranta sanitara , in mod special a distantarii sociale de 2 m , el a facut o referire speciala la acest sfarsit de saptamana , in care este celebrat Pastele catolic (si Floriile la ortodocsi -n.r) .\n\nAstfel, el a declarat ca se bazeaza pe ajutorul liderilor comunitatilor religioase pentru a transmite enoriasilor ca este important sa nu existe adunari publice, reuniuni ale familiei/prietenilor etc.\n\n„Daca populatia din Quebec vrea ca in luna mai sa se intoarca progresiv la viata normala, atunci este important a ramana disciplinata toata luna aprilie” , a spus Legault.\n\nDe asemenea, Francois Legault a vorbit despre preocuparea autoritatilor din Quebec pentru rezervele sanitare necesare in criza coronavirusului, afirmand in context ca reactivul necesar pentru a face testele de depistaj mai este pentru 6-7 zile .\n\nEl a mai spus ca spera ca in urmatoarele zile Quebec sa aiba „faimoasa reteta a reactivului” si sa fie capabil sa il produca local! (in prezent formulele propuse se testeaza si aproba la laboratorul national de la Winnipeg)\n\nTotodata, premierul Quebecului a multumit deputatilor din Adunarea Nationala si echipelor lor pentru munca de informare a cetatenilor si implicarea in gasirea de benevoli.\n\nSituatia din Quebec \n\n 9.340 cazuri confirmate (+ 760) \n\n 150 decese (+29): 90% din decese – la persoane peste 70 de ani; 44,4% din cazuri fiind ale celor din CHSLD, 26,7% la domiciliu, 20% in rezidentele pentru varstnici, 13% in locuri necunoscute \n\n 583 spitalizari (+50) \n\n 164 cazuri la terapie intensiva (+0)",
  "metadata": {
    "original_file": "Ziarul_ZigZag_0062.html"
  }
}