{
  "title": "Juramintul de credinta fata de Regina nu este anticonstitutional | ZigZag Roman-Canadian",
  "content": "Trei imigranti din Ontario au contestat in justitie faptul ca juramintul de credinta fata de Regina, conditie esentiala pentru obtinerea cetateniei canadiene, este discriminatoriu si le incarca drepturile. Cum The Citizenship Act prevede ca aplicantul pentru cetatenie sa jure solemn ca va fi c redincios reginei Elizabeta II, regina a Canadei, succesorilor si urmasilor ei, unul dintre contestatari (fost jurnalist) care a emigrat din Irlanda acum citeva decenii, a motivat ca tatal sau a luptat o viata pentru independenta Irlandei, iar juramintul ar fi impotriva constiintei sale.\n\nReprezentanti ai Guvernului de la Ottawa au reactionat aratind ca aceasta forma de angajament fata de statul canadian este neschimbata de la constituirea Confederatiei si reprezinta o conditie de baza pentru obtinerea cetateniei, iar Canada asigura respectarea tuturor credintelor religioase si optiunilor politice.\n\nCa urmare a pronuntarii unui judecator din Ontario, care a decis ca forma actuala a juramintului nu contravine drepturilor fundamentale ale celor care depun actele pentru obtinerea cetateniei canadiene, acesta constituind o limita rezonabila a libertatii de exprimare intr-o societate libera si democratica, avocatii grupului celor trei au anuntat ca vor contesta decizia la instanta superioara.",
  "metadata": {
    "original_file": "Ziarul_ZigZag_0365.html"
  }
}