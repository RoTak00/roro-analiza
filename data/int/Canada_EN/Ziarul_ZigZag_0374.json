{
  "title": "Consumul de apa potabila in Montreal – noi prevederi municipale | ZigZag Roman-Canadian",
  "content": "Administratia Montreal a pus in aplicare noi prevederi referitoare la consumul de apa potabila pe teritoriul metropolei, atit pentru consumatorii casnici cit si pentru companii.\n\nConform noilor reglementari, udatul gazonului si gradinilor ramine nerestrictionat daca este efectuat manual si in zilele fara ploi, utilizarea stropitorilor sau furtunurilor perforate va fi permisa doar in zilele fara ploi, in functie de numarul casei si doar intre orele 20:00 -23:00. In ceea ce priveste sistemele automate de stropit, acestea vor putea fi puse in functiune doar intre orele 03:00 – 06:00, dar cei care vor sa-si instaleze aceste sisteme vor trebui sa se asigure ca acestea dispun de senzori de umididate!\n\nDaca nu vor avea sistem de recirculare a apei, se interzic mini-lacuri, piscinele, aparatele de aer conditionat sau de racire – iar proprietarilor actuali li s-a acordat de un termen maxim de 5 ani pentru a-si face schimbarile solicitate de noile prevederi municipale. Si companiile intra sub incidenta ultimelor prevederi mentionate, acordindu-li-se o perioada de gratie tot de 5 ani pentru a se dota cu mecanisme pentru economisirea apei.\n\nIn declaratia ce argumenteaza necesitatea introducerii noilor masuri, municipalitatea Montreal precizeaza ca in ultimii 10 ani cheltuielile pentru modernizarea apeductului si a sistemului de tratare a apei au depasit 1 miliard de dolari, iar scopul urmarit acum este de a preveni cresterea exagerata a consumului de apa.",
  "metadata": {
    "original_file": "Ziarul_ZigZag_0374.html"
  }
}