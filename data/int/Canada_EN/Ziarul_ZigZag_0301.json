{
  "title": "Gradul de îndatorare al celor din Quebec, mai mic decît în restul Canadei | ZigZag Roman-Canadian",
  "content": "La sfîrșitul anului trecut, gradul mediu de îndatorare al locuitorilor Canadei, fără Quebec, a fost de 163%, iar în provincia francofonă de 143%, arată datele statistice oficiale.\n\nEconomiștii de la Mouvement Desjardins spun că în Quebec situația este sub control în mare parte datorită faptului că ratele la împrumuturile bancare sînt mici, ceea ce permite consumatorilor să achite fără mari probleme datoriile către instituțiile financiare. \n\n Potrivit datelor statistice, în perioada 1999-2012 datoria medie a celor din Quebec a crescut de la 35.000 $ la 69.000 $, în timp ce valoarea activelor deținute s-a majorat de la 295.000 $ la 545.000 $.",
  "metadata": {
    "original_file": "Ziarul_ZigZag_0301.html"
  }
}