{
  "title": "Al-Qaida nord-africana a revendicat rapirea celor doi diplomati canadieni | ZigZag Roman-Canadian",
  "content": "Dupa aproape trei luni in care nu s-a stiut nimic, rapirea celor doi diplomati canadieni, Robert Fowler si adjunctul sau, Louis Guay, a fost revendicata recent de aripa nord-africana a gruparii al-Qaida printr-o inregistrare difuzata de Al-Jazira.\n\nSituatia a fost discutata de premierul Stephen Harpe r si secretarul general al ONU, Ban Ki-moon, cu prilejul vizitei pe care primul ministru al Canadei a facut-o in SUA.\n\nReamintim ca, in luna decembrie, diplomatii canadieni si soferul lor nigerian au disparut dupa ce au vizitat mina de aur Samara din Niger, ce apartine unor companii canadiene si Guvernului de la Niamey. Dupa ce au vizitat mina, diplomatii canadieni au servit masa impreuna cu citiva expatriati canadini. Ulterior, autoturismul cu care s-au deplasat reprezentantii de la Ottawa a fost descoperit abandonat la 40 km de Niamey, autoritatile nigerine anuntind ca au gasit trei telefoane, un aparat foto si o haina. Potrivit declaratiei din decembrie a unui purtator de cuvint al ONU, vizita diplomatilor nu fusese anuntata oficial presei, avind un caracter sensibil : conform ONU, cei doi diplomati canadieni se aflau in Niger p entru a discuta despre conditiile incheierii pacii intre fortele guvernamentale ale presedintelui Mamadou Tandja si rebelii tuaregi .\n\nRobert Fowler este trimisul special al ONU pentru problema armelor ilegale din Niger si pentru chestiunile referitoare la tuaregi, iar Louis Guay este adjunctul sau.",
  "metadata": {
    "original_file": "Ziarul_ZigZag_0605.html"
  }
}