{
  "title": "Marţi, 31 octombrie 2023 - termenul limită pentru depunerea formularului 398",
  "content": "Administraţia Judeţeană a Finanţelor Publice (AJFP) Ialomiţa reaminteşte contribuabililor, persoane impozabile care sunt înregistrate în România în vederea utilizării regimului special la vânzarea la distanţă de bunuri importate din teritorii terţe sau ţări terţe, prevăzut la art. 3152 din Codul fiscal, că trebuie să depună, prin mijloace electronice, declaraţia specială de TVA pentru fiecare lună. Asta indiferent dacă au fost sau nu efectuate vânzări la distanţă de bunuri importate din teritorii terţe sau ţări terţe în perioada fiscală de raportare, potrivit modelului stabilit în anexa III din Regulamentul de punere în aplicare (UE) 2020/194 – formularul 398 „Declaraţie specială de TVA (VAT Return One Stop Shop)”.\n\n Declaraţia specială de TVA se depune până la sfârşitul următoarei luni, după încheierea perioadei fiscale acoperite de declaraţie. „Menţionăm că Formularul 398 se depune până la sfârşitul următoarei luni, după încheierea perioadei fiscale acoperite de declaraţie, respectiv până marţi 31 octombrie 2023. Precizăm că, pentru administrarea regimului special prevăzut la art. 3152 din Codul fiscal, organul fiscal competent este Administraţia Fiscală pentru Contribuabili Nerezidenţi, din cadrul Direcţiei generale regionale a finanţelor publice Bucureşti”, a precizat Liliana Ciomîrtan, purtătorul de cuvânt al AJFP Ialomiţa, specificând că informaţii suplimentare se pot obţine accesând „Calendarul obligaţiilor fiscale” la adresa: https://static.anaf.ro/static/10/Anaf/AsistentaContribuabili_r/Calendar/Calendar_obligatii_fiscale_2022.htm\n\n .",
  "metadata": {
    "original_file": "ziarulimpact_0030.html"
  }
}