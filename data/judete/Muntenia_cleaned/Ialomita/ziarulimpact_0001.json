{
  "title": "Gestionarea sustenabilă a riscului în agricultură",
  "content": "Asociația Cultivatorilor de Cereale și Plante Tehnice Ialomița împreună cu Asociația Producătorilor de Porumb din România a organizat primul eveniment agricol din acest an. Manifestarea sa desfășurat în localitatea Mărculești în ferma societății „Telehuz Agriserv SRL”.\n\nJoi, 13 mai 2021, mai exact, începând cu ora 15.00, a fost dat începutul conferinței tehnice cu tema „Gestionarea sustenabilă a riscului în agricultură”, care le-a oferit fermierilor un training de educație financiară, dar și soluții pentru combaterea dăunătorilor în cultura porumbului.\n\nFermierii au putut astfel să se întâlnească cu cei mai buni specialiști în domeniul agricol, cât și financiar. Reprezentanți din partea Băncii Transilvania, FMC, Aectra Agrochemicals, Groupama, Institutul Național de Cercetare – Dezvoltare Agricolă Fundația și ai companiei Stratos Management au oferit fermierilor prezenți informații importante care îi ajută în dezvoltarea fermelor proprii. Întâlnirea a fost organizată special pentru membrii celor două asociații din zona Ialomiței. „Conferința tehnică a avut în prim plan culturile de primăvară, urmând ca în toamnă să fie susținute alte două astfel de evenimente ce vor viza culturile de toamnă. Partenerul principal al acestui eveniment a fost Banca Transilvania. Conferința a avut loc în aer liber, cu respectarea normelor impuse de lege ”, a precizat Mariana Jantea, reprezentantul ACCPT Ialomița.",
  "metadata": {
    "original_file": "ziarulimpact_0001.html"
  }
}