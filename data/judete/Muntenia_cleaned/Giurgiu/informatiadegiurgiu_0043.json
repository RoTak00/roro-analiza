{
  "title": "Liderul PNL Giurgiu, europarlamentarul Dan Motreanu: \"În ultimii patru ani, echipa liberală din județul Giurgiu a obținut pentru județ fonduri europene și naționale în valoare de un miliard de euro\"",
  "content": "În ultimii patru ani, echipa liberală din județul Giurgiu a obținut pentru județ fonduri europene și naționale în valoare de un miliard de euro. Sunt investiții în domenii cruciale – sănătate, educație, infrastructură.\n\nA fost redeschisă calea ferată directă dintre Giurgiu și București, am obținut fonduri europene pentru construirea unor secții noi și moderne de oncologie și neurologie în județul Giurgiu sau pentru campusul dual liceal și universitar din Giurgiu. Prin programul ”Anghel Saligny”, inițiat și susținut de PNL, am obținut finanțări pentru proiecte care vizează extinderea rețelelor de apă, introducerea de gaze naturale, asflatarea unor drumuri.\n\nLa alegerile locale din 9 iunie, cetățenii din județul Giurgiu au ales proiectele PNL, au ales dezvoltarea. PNL a câștigat președinția CJ Giurgiu, prin Toma Petcu, primăria municipiului Giurgiu, prin Adrian Anghelescu, și primăriile din alte 43 de localități din județ.\n\nProiectele administrației liberale din județ au nevoie și de sprijin parlamentar. Candidații PNL Giurgiu pentru Parlament au realizări în profesiile lor, sunt buni profesioniști în administrație, au contribuit la proiectele realizate în ultimii ani în județul Giurgiu. La Senat candidează Maria Gabriela Horga, Adrian Anghelescu și Toma Petcu, iar la Camera Deputaților candidează Alexandru Andrei, Aneta Matei, Alina Meclea, Silviu Dumitrescu, Valentina Ghețu și Adrian Chiran.",
  "metadata": {
    "original_file": "informatiadegiurgiu_0043.html"
  }
}