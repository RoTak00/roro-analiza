{
  "title": "18 MEDALII AU AJUNS LA CLUBUL AQUILA ”DINTR-UN FOC”; 15 SUNT DE AUR",
  "content": "La Cluj-Napoca s-a desfășurat în perioada 15-16.11.2024 Martial Arts Open ediția a III-a, eveniment ce a reunit luptători de vârste diferite din întreaga țară care s-au constituit în veritabili ambasadori ai artelor marțiale, cu scopul de a promova sportul drept element esențial pentru o educație de calitate, de a câștiga încredere și a promova un stil de viață sănătos, concretizat printr-o dezvoltare armonioasă durabilă.\n\nPublicul spectator prezent la Sala de sport General Virgil Bădulescu a fost realmente încântat de abilitățile, măiestria și spiritul de fairplay al tuturor sportivilor, fiind astfel încurajat să practice activitățile fizice și sportive în mod continuu, indiferent de vârstă.\n\nDovedind strânsa cooperare a cluburilor din diverse regiuni ale țării în promovarea artei supleții – Ju Jitsu, la această ediție Martial Arts Open au fost prezenți luptători din Zalău, Cluj-Napoca, București, Iași, Bistrița, Șimleu Silvaniei, Giurgiu, Miercurea Ciuc, Tecuci, Piatra-Neamț, Sfântu Gheorghe, Reghin, Târgu Mureș, precum și arbitri de talie mondială și națională, care au avut o prestație impecabilă la toate cele peste 250 de întreceri pe tatami, fapt ce a contribuit semnificativ la deplina reușită a evenimentului.\n\nAm fost și noi prezenți cu o delegație de 8 sportivi, pregătiți de Hanshi I.Chelu, obținând 18 medalii 15 de aur și 3 de bronz), clasându-ne pe locul 3 în clasamentul general, după cum urmează:",
  "metadata": {
    "original_file": "giurgiunews_0018.html"
  }
}