{
  "title": "„E COOL SĂ FII CULT” - PROGRAM DERULAT DE TEATRUL TUDOR VIANU",
  "content": "Pe data de 11 decembrie, teatrul “Tudor Vianu” continuă acțiunile “Teatru la tine în scoală” cu premiera spectacolului ImproSolving, un spectacol de improvizație care aduce în prim-plan problemele cu care se confruntă copiii și adolescenții.\n\nIn cadrul acestui spectacol, actorii creează pe loc povești inspirate din realitate, dând voce unor situații care merită să fie discutate, iar spectatorii vor influența direcția în care se va derula acțiunea, având ocazia de a contribui activ la găsirea unor răspunsuri și soluții.\n\n“ImproSolving” se desfășoară fără scenariu și fără repetiții, fiecare moment fiind surprinzător, iar publicul joacă un rol esențial în conturarea poveștii.\n\nSpectacolul se adresează copiilor și adolescenților, abordând teme importante și actuale, precum bullying-ul, violența și presiunea socială, provocând tinerii să reflecteze asupra acestor probleme și să găsească soluții reale.",
  "metadata": {
    "original_file": "giurgiunews_0031.html"
  }
}