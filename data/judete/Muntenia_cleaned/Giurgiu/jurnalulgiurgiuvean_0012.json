{
  "title": "Întâlnire de lucru româno-bulgară la primăria din Vetovo (Bulgaria), în cadrul unui proiect transfrontalier!",
  "content": "Motivul principal al întâlnirii de lucru l-a reprezentat proiectul transfrontalier Green Harmony care va fi implementat în parteneriat cu Primăria Vetovo, Bulgaria.\n\nÎn data de 12 decembrie 2024, a fost semnat contractul de finanțare pentru implementarea proiectului în cadrul Programului Interreg VI-A România-Bulgaria.\n\nReprezentanții municipiului Giurgiu au pus la punct primele detalii pentru demararea proiectului. La Giurgiu, proiectul presupune reabilitarea și modernizarea spațiului verde adiacent Lacului Prietenia.\n\nLa întâlnirea de astăzi au mai participat și directorul Direcției Programe Europene, Ianca Meca, precum și echipa de implementare a proiectului.",
  "metadata": {
    "original_file": "jurnalulgiurgiuvean_0012.html"
  }
}