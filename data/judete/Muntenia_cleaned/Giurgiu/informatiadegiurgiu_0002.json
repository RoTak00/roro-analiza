{
  "title": "Apa Service a început montarea apometrelor inteligente în blocurile din municipiu",
  "content": "De astăzi a început montarea celor 14.500 de contoare inteligente de care vor beneficia, pe bani europeni, locatarii din Municipiul Giurgiu, acestea urmând a fi montate, gratuit, până la finele acestui an.\n\nMontarea dispozitivelor a început în cartierul Constantin Brâncoveanu (Tineretului) și va continua după un program pe care îl vom anunța, pentru a preveni locatarii să asigure, pe cât se poate, accesul în locuințe al instalatorilor și semnarea proceselor verbale.\n\nProiectul, derulat de Apa Service, aduce multiple beneficii atât pentru operator, cât și pentru consumatori, beneficii dintre care amintim:\n\nFiecare locatar care își va crea un cont pe platforma societății va putea vedea consumul de apă din oră în oră;\n\nAutomatizarea procesului de facturare în timp real;\n\nPosibilitatea de a vedea în timp real dacă sunt pierderi;\n\nProiectul este cofinanțat prin Programul Operațional Infrastructură Mare 2014-2020, având o valoare (cu TVA) de 11.702.308,19 Lei, din care contribuție APA SERVICE SA GIURGIU este de 590.032,35 ei.",
  "metadata": {
    "original_file": "informatiadegiurgiu_0002.html"
  }
}