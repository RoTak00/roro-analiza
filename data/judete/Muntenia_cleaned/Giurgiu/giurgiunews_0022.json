{
  "title": "REZULTAT REMARCABIL PENTRU AQUILA GIURGIU LA CAMPIONATELE MONDIALE DE JU-JITSU",
  "content": "În perioada 22 octombrie – 04 noiembrie, în Heraklion (Grecia) a avut loc Campionatul Mondial de Ju Jitsu, cel mai mare eveniment organizat la nivel mondial, la care au participat 3.500 de sportivi, reprezentând 67 de țări.\n\nLa acest eveniment a fost prezent și Lotul Național al României de JU-JITSU, obținând un remarcabil loc 6 în clasamentul general.\n\nDin lot au făcut parte și prof.Ion Chelu, împreună cu sportivul ACS Aquila Giurgiu, Gociu Daniel, care a obținut medalia de Bronz, la Fighting -48 kg/U 16, la prima lui participare la un Campionat Mondial.\n\nFelicitari tuturor celor care au contribuit la obținerea acestor rezultate excelente la acest Campionat Mondial!",
  "metadata": {
    "original_file": "giurgiunews_0022.html"
  }
}