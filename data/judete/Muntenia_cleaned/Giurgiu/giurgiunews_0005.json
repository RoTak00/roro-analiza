{
  "title": "”FREE SPIRIT RUN GIURGIU-RUSE” A AJUNS LA EDIȚIA A VII-A; SÂMBĂTĂ, 350 DE ALERGĂTORI SE ALINIAZĂ LA START",
  "content": "Peste 350 de alergători se vor alinia sâmbătă, 5 octombrie 2024, la cea de-a șaptea ediție a Crosului Free Spirit Run Giurgiu-Ruse în deja tradiționalul semimaraton organizat de cele două municipalități înfrățite din 2016 și continuat anual, cu excepția celor doi ani de pandemie, 2020 și 2021.\n\nEvenimentul este dedicat iubitorilor de sport, alergătorilor majori, fără limită de vârstă, care parcurg aproximativ 15 km din centrul orașului Giurgiu (START) până în centrul orașului Ruse(Finish) fiind așteptați la linia de sosire cu medalii și premii în bani de circa 6000 de euro.\n\nÎnscrierea a fost gratuită și în acest an, în ciuda costurilor de organizare și a eforturilor făcute de organizatori, Cluburile sportive Dunav Ruse și Dunărea Giurgiu, evenimentul fiind organizat în sistem de rotație.\n\nPentru ediția din acest an, partea română aduce mulțumiri sponsorilor Travel Free Giurgiu, TSV, UTIL SPC, REOS, Apa Service, Gradinița Alba ca Zapada, serviciului privat de ambulanță Mălina Auto Clinic, dar și instituțiilor publice și societăților care depun eforturi umane și logistice pentru o ediție sigură și de succes.\n\nPentru buna desfășurare a crosului, traficul va fi restricționat total pe traseul crosului, în intervalul 10.00-12.00 și pe Podul Prieteniei între orele 11.00 și 12.00, făcând excepție numai segmentul de drum de pe șoseaua Prieteniei care va fi închis doar pe sensul de alergare.\n\nInformatii suplimentare si utile pentru cei interesati pe site-ul oficial al competiției: https://l.facebook.com/l.php…",
  "metadata": {
    "original_file": "giurgiunews_0005.html"
  }
}