{
  "title": "“IUBIRE INTERZISĂ ÎN GIURGIUL DE ALTĂDATĂ” - TEMA CELUI DE-AL TREILEA TUR GHIDAT AL JUDEȚULUI",
  "content": "Sâmbătă, 12 octombrie – “IUBIRE INTERZISĂ ÎN GIURGIUL DE ALTĂDATĂ” link eveniment https://fb.me/e/7QJogG4aI) în zonele Călugăreni, Hulubești, Găiseni, Florești-Stoenești – punct de întâlnire parcul Alei la intrarea dinspre str. Mircea cel Bătrân ora 09.50.\n\nAproape 50 de tineri liceeni vor parcurge obiective de patrimoniu incluse în harta artistei poloneze Adrianna Borucka, creată special pentru ei. Ana Tatu (Giurgiu Neoficial) va fi și de această dată storyteller și îi va purta pe participanți într-o incursiune medievală în locuri legendare din județ. Nu vor lipsi relatările din epocă despre feminism românesc și iubire interzisă în Giurgiul medieval.\n\nActivitatea face parte din proiectul Tineri giurgiuveni pentru patrimoniu,un proiect al Asociației Pro Democrația în parteneriat cu Consiliul Județean Giurgiu. Scopul acestui proiect este schimbarea percepției giurgiuvenilor despre propriul județ prin activități de informare, promovare și implicare civică integrată a 20 de componente ale patrimoniului imobil din județ.\n\nPentru mai multe detalii, o puteți contacta pe doamna lect. univ. dr. Viviana Anghel, manager proiecte, pe e-mail, la apd@apd.ro sau la telefon 0746 285 485.",
  "metadata": {
    "original_file": "giurgiunews_0009.html"
  }
}