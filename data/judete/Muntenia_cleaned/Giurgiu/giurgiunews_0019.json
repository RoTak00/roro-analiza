{
  "title": "VACANȚA S-A SFÂRȘIT, IAR ANAF REIA SERIA SEMINARELOR WEB; OPT ASTFEL DE ACȚIUNI SUNT PROGRAMATE ÎN SEPTEMBRIE",
  "content": "Administrația Județeană a Finanțelor Publice Giurgiu informează contribuabilii interesați că, pe portalul ANAF (www.anaf.ro), a fost publicat calendarul seminarelor web care se vor desfășura în luna septembrie 2024:\n\n– Înregistrarea contractelor de locaţiune, începand cu data de 01.01.2023, conform Ordinului nr. 2031/2022 privind modificarea şi completarea Ordinului preşedintelui Agenţiei Naţionale de Administrare Fiscală nr. 114/2019 pentru aprobarea Procedurii de înregistrare a contractelor de locaţiune, precum şi a modelului şi conţinutului formularului „Cerere de înregistrare a contractelor de locaţiune” – 05.09.2024;\n\n– Obligaţii de plată datorate pentru neplata la termen, nedeclararea sau declararea incorectă a obligaţiilor fiscale –18.09.2024;\n\n– Tratamentul fiscal aplicabil veniturilor obţinute de persoanele fizice din prestarea unor activităţi de înfrumuseţare corporală – 23.09.2024;\n\n– Tratamentul fiscal aplicabil veniturilor obţinute de persoanele fizice din închirierea şi subînchirierea bunurilor mobile şi imobile din patrimoniul personal –24.09.2024;\n\n– Locul taxării cu TVA în cazul prestărilor de servicii –26.09.2024;\n\n– Impozitarea veniturilor realizate de persoanele fizice din premii şi din jocuri de noroc şi a veniturilor din alte surse –27.09.2024.\n\nInformaţiile necesare înscrierii contribuabililor interesaţi în vederea participării la seminare se regăsesc pe pagina de internet www.anaf.ro folosind link-ul https://static.anaf.ro/static/10/Anaf/Informatii_R/intalniri.htm.",
  "metadata": {
    "original_file": "giurgiunews_0019.html"
  }
}