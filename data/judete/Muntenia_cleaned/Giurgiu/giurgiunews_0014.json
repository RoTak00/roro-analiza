{
  "title": "SUPĂRAT CĂ N-A IEȘIT SENATOR, PIEDONE ”ÎȘI IA JUCĂRIILE ȘI PLEACĂ”: DEMISIONEAZĂ DIN PSD",
  "content": "Cristian Popescu Piedone a demisionat din Partidul Social Democrat (PSD). Solicitarea (vezi facsimil) este adresată organizației județene PSD Giurgiu acolo unde fostul primar al Sectorului 5 era membru.\n\nFostul edil a candidat la alegerile parlamentare din 1 Decembrie pe listele PSD Giurgiu pentru un loc de senator, dar nu a reșit să intre deși a fost pe primul loc din cauza unei decizii a Biroului Electoral Central care a decis sa nu mai aloce 2 locuri de senator (printre care și cel de la Giurgiu) din cauza Partidului Oamenilor Tineri (POT) care nu au avut reprezentanți în toate circumscripțiile electorale.\n\nDupă demisia din rândul social-democraților Piedone se va reîntoarce în Partidul Umanist Social Liberal (PUSL) pe poziția de președinte al organizației de București.\n\nDemisia e importantă și în perspectiva jocurilor de la nivelul Capitalei și a iminentei constituiri a unei noi coaliții politice la nivel de Consiliu General al Municipiului București (CGMB) acolo unde PUSL are un număr consistent de consilieri generali și deci poate balansa sau sper PNL-PSD sau spre USR-REPER-PMP-Forța Dreptei.",
  "metadata": {
    "original_file": "giurgiunews_0014.html"
  }
}