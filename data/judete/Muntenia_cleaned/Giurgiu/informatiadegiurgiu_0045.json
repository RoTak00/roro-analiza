{
  "title": "Mihai Eminescu - 175 de ani de la naștere",
  "content": "Dintotdeauna sărbătorim nașterea lui Mihai Eminescu la 15 ianuarie. Anul acesta se împlinesc 175 de ani de la darul pe care destinul sau divinitatea l-au oferit acestui popor prin venirea pe lume a acestui geniu încă necuprins în dimensiunea preocupărilor sale.\n\nCe-ţi doresc eu ţie, dulce Românie – Mihai Eminescu\n\n\n\nCe-ţi doresc eu ţie, dulce Românie,\n\nŢara mea de glorii, ţara mea de dor?\n\nBraţele nervoase, arma de tărie,\n\nLa trecutu-ţi mare, mare viitor!\n\nFiarbă vinu-n cupe, spumege pocalul,\n\nDacă fiii-ţi mândri aste le nutresc;\n\nCăci rămâne stânca, deşi moare valul,\n\nDulce Românie, asta ţi-o doresc.\n\nVis de răzbunare negru ca mormântul\n\nSpada ta de sânge duşman fumegând,\n\nŞi deasupra idrei fluture cu vântul\n\nVisul tău de glorii falnic triumfând,\n\nSpună lumii large steaguri tricoloare,\n\nSpună ce-i poporul mare, românesc,\n\nCând s-aprinde sacru candida-i vâlvoare,\n\nhttps://www.versuri.ro/w/7ly1\n\nDulce Românie, asta ţi-o doresc.\n\nPe altarul Vestei tainic surâzând,\n\nCe pe Marte-n glorii să orbească-l face,\n\nCând cu lampa-i zboară lumea luminând,\n\nEl pe sânu-ţi vergin încă să coboare,\n\nGuste fericirea raiului ceresc,\n\nTu îl strânge-n braţe, tu îi fă altare,\n\nDulce Românie, asta ţi-o doresc.\n\nCe-ţi doresc eu ţie, dulce Românie,\n\nTânără mireasă, mamă cu amor!\n\nFiii tăi trăiască numai în frăţie\n\nCa a nopţii stele, ca a zilei zori,\n\nViaţa în vecie, glorii, bucurie,\n\nArme cu tărie, suflet românesc,\n\nVis de vitejie, fală şi mândrie,\n\nDulce Românie, asta ţi-o doresc!",
  "metadata": {
    "original_file": "informatiadegiurgiu_0045.html"
  }
}