{
  "title": "ÎN ATENȚIA MICROBIȘTILOR GIURGIUVENI: PUTEȚI PROCURA ABONAMENTE LA MECIURILE DUNĂRII",
  "content": "Dunărea Giurgiu anunță, pe pagina oficială a clubului, că începe comercializarea abonamentelor pentru sezonul 2024 – 2025!\n\nAbonamentul este nominal, pentru o singură persoană, și include accesul la toate meciurile acasă din acest sezon, plus posibilitatea de a parca în incinta stadionului la meciuri, prin strada Unirii (Florunion)!\n\nCostul abonamentului este de 200 de lei și poate fi achiziționat la meciul cu Petrolul Potcoava de vineri, de la ora 17:00, de la intrarea de pe Aleea Fabricii de Zahăr!\n\nAbonamentul acoperă doar accesul unei singure persoane la meci! Spre exemplu, dacă optați să veniți cu mașina la meci, alături de alți apropiați, aceștia au nevoie de tichet de intrare obligatoriu sau abonament individual!",
  "metadata": {
    "original_file": "giurgiunews_0048.html"
  }
}