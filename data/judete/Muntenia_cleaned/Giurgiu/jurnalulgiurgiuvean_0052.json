{
  "title": "Deputatul Alexandru Andrei mulțumește giurgiuvenilor pentru votul acordat PNL Giurgiu!",
  "content": "„Mulțumesc giurgiuvenilor care, prin votul acordat duminică, au clasat filiala PNL Giurgiu pe primul loc în țară în ceea ce privește opțiunile electorale pentru Camera Deputaților.\n\nGrație voturilor dumneavoastră, PNL a câștigat detașat alegerile parlamentare la nivelul județului Giurgiu, la o diferență zdrobitoare față contracandidații clasați pe locul al doilea.\n\nAdresez cele mai sincere mulțumiri giurgiuvenilor care mi-au încredințat cel de -al treilea mandat ca deputat de Giurgiu și îi asigur că voi continua să lupt pentru proiectele tuturor comunităților giurgiuvene, pentru ca locuitorii acestui județ să aibă o viață cât mai bună.\n\nMă înclin cu respect în fața dumneavoastră, a alegătorilor care mi-ați acordat încrederea, vă mulțumesc și vă asigur că nu vă voi dezamăgi!”",
  "metadata": {
    "original_file": "jurnalulgiurgiuvean_0052.html"
  }
}