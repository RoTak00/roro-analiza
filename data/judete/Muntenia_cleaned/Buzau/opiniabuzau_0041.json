{
  "title": "Prima zi a lunii februarie, dedicată sfântului „plugar al rodniciei” • Opinia Buzău",
  "content": "Prima zi a lunii februarie este așezată sub ocrotirea Sfântului Mucenic Trifon. Sfântul Trifon este supranumit „plugarul rodniciei”, fiind cunoscut în popor pentru rugăciunile sale aducătoare de belșug și rodnicie. Cinstindu-l, oamenii își amintesc de rolul sfânt al muncii agricole, unde fiecare bob de grâu și fiecare ciorchine de strugure devin ofrande ale vieții, transformându-se în pâine și vin pentru Sfânta Împărtășanie.\n\nEl a lăsat creștinilor rugăciuni pentru sănătate, pentru alegerea semințelor bune, pentru binecuvântarea pământului și pentru toți cei care trudesc ca roadele să fie bogate și binecuvântate. Astăzi, toți agricultorii, cei care respectă tradiția de a îmbina credința cu munca, pentru pământul care ne hrănește și pentru o viață sănătoasă, sufletească și trupească, își îndreaptă gândurile și rugăciunile să obțină rodul bogat al pământului către Sfântul Trifon..Pentru că fiecare rugăciune este o sămânță ce, odată sădită, aduce roadă însemnată.",
  "metadata": {
    "original_file": "opiniabuzau_0041.html"
  }
}