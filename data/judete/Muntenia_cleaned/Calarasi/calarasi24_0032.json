{
  "title": "Al doilea magazin în franciză Simply by Auchan s-a deschis în județul Călărași",
  "content": "Având în portofoliu peste 430 de magazine, Auchan a dezvoltat pe parcursul celor 18 ani de activitate în România un comerț omnicanal și o rețea multi-format, compusă în prezent din 28 de hipermarketuri clasice, 5 hipermarketuri ATAC Hiper Discount, 7 supermarketuri, magazinul Auchan Go, aproape 400 de magazine de ultra-proximitate MyAuchan, majoritatea în incinta stațiilor Petrom, dar și magazinul online auchan.ro. Ca parte a concentrării pe segmentul de proximitate, retailerul continuă dezvoltarea programului de franciză ce a debutat în luna iunie 2024. Prin intermediul acestuia, antreprenorii români pot să-și deschidă un business la cheie în retail sub brandul Simply by Auchan.\n\n”Suntem prezenți pentru prima dată cu franciza Simply by Auchan în județul Călărași, unde mai avem șase unități MyAuchan Petrom. Franciza este o prioritate de dezvoltare pentru noi și ne bucurăm să aducem valoare businessului individual. La doar trei luni de la lansare, suntem încântați să inaugurăm al doilea magazin Simply by Auchan, rezultatele primului fiind foarte îmbucurătoare, așa cum ne-a confirmat partenerul nostru. Îi spunem bun venit noului nostru partener și împreună ne dorim să aducem diferența creată de Simply by Auchan locuitorilor din această zonă. Succesul acestui model de business ne inspiră să continuăm dezvoltarea, astfel încât, prin colaborarea cu antreprenorii locali să putem aduce brandul Auchan mai aproape de comunitățile din întreaga țară”, a precizat Ioana Toșa, Director Vânzări Auchan Retail România.\n\nAuchan România are în portofoliu peste 430 de magazine, cuprinzând 28 de hipermarketuri clasice, 5 hipermarketuri ATAC Hiper Discount, 7 supermarketuri, magazinul Auchan Go, aproape 400 de magazine de ultra-proximitate MyAuchan, din care majoritatea în stațiile Petrom, 2 magazine în franciză Simply by Auchan, precum și magazinul online auchan.ro. Cu o cifră de afaceri cu taxe în 2023 de peste 1,6 miliarde de Euro, Auchan propune locuitorilor din orașele în care sunt prezente magazinele sale un comerţ omnicanal, modern, de calitate, cu cele mai largi game de produse şi un concept de discount responsabil, cu toate preţurile mici, în fiecare zi.",
  "metadata": {
    "original_file": "calarasi24_0032.html"
  }
}