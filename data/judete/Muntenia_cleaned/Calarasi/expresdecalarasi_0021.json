{
  "title": "Deputatul Aurel Niculae: Filipescu, comportament de mitocan – Express de Calarasi",
  "content": "– acesta ar fi exprimat păreri cu conotaţii sexuale la adresa candidatei UNPR din Crivăţ\n\nDeputatul UNPR Aurel Niculae l-a acuzat pe preşedintele PNL şi al consiliului judeţean, Răducu Filipescu, de \"comportament de mitocan\", după ce acesta ar fi exprimat păreri cu conotaţii sexuale la adresa candidatei UNPR din comuna Crivăţ. Nu este prima dată când deputatul face apel la Filipescu de a nu mai pune presiune pe candidaţii UNPR, în special la Crivăţ, însă de data aceasta exprimarea a fost mult mai dură:\" Eu l-am rugat pe domnul Filipescu Răducu George să termine cu comportamentul de mitocan, în a ataca o doamnă, o distinsă doamnă, din comuna Crivăţ, profesor, soţia fostului primar liberal, de a o ataca indirect, în discuţiile pe care le-a făcut; fiul dânsei m-a sunat dimineaţă şi m-a rugat încă o dată să-l rog prin intermediul dumneavoastră, iar din punctul meu de vedere nu se face aşa ceva, nu vă pot spune cum s-a exprimat în rândul acelor bărbaţi, pentru că fiul doamnei a auzit, era acolo, şi a spus că aşteaptă să se întâlnească cu dânsul. Pentru că să spui despre o doamnă că \"vedeţi bă…. că d'aia candidează\"….nu se face aşa ceva\". Supărarea uneperistului survine şi după ce candidatul partidului din comuna Roseţi, Nicolae Răileanu, prezentat în conferinţă de presă, a fost \"suflat\" de liberali.",
  "metadata": {
    "original_file": "expresdecalarasi_0021.html"
  }
}