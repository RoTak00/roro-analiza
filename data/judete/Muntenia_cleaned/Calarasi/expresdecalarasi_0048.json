{
  "title": "“Simboluri ale Marii Uniri”-expoziție de artă plastică – Express de Calarasi",
  "content": "Muzeul Dunării de Jos, instituție de cultură aflată în subordinea Consiliului Județean Călărași, vă invită să participați vineri, 16 noiembrie, ora 11, la vernisajul expoziției de artă plastică\n\nEvenimentul va avea loc la sediul muzeului din Strada Progresului, 4.\n\nLucrările care fac obiectul acestei expoziții au fost realizate de către artiști plastici contemporani, care au răspuns la invitația Muzeului Dunării de Jos de a portretiza atât personalități care și-au adus contribuția la realizarea Marii Uniri din 1918, din toate provinciile istorice ale României Mari, cât și oameni obișnuiți, populația civilă, eroi sau luptători din Primul Război Mondial care, știut sau neștiut, au contribuit la realizarea Unirii.\n\nProiectul face parte din programul \"CENTENARUL MARII UNIRI\", derulat de Muzeul Dunării de Jos.",
  "metadata": {
    "original_file": "expresdecalarasi_0048.html"
  }
}