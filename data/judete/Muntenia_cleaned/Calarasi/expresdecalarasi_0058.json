{
  "title": "Staţi liniştiţi, Filipescu nu se dă dus din politică – poate de la consiliul judeţean – Express de Calarasi",
  "content": "Deşi pledează pentru întinerirea clasei politice, mai ales după victoria lui Iohannis, Răducu Filipescu spune răspicat că nu se va pensiona. Are de gând să mai rămână în politică mult şi bine, spre disperarea unora, ce vroiau să-l vadă dus. Acasă. Asta nu înseamnă că va mai rămâne şi în consiliul judeţean, ne spune el. \"După trei mandate nu mai ai energie. Nu mai sunt ca în 2004\", părea sincer acesta, fiind convins că \"trebuie să vină un băiat tânăr, să facă treabă\". Până la venirea tânărului, Filipescu a apelat la serviciile lui Marian Dinulescu, pentru a-l unge vice la judeţ, un dinozaur în politică, dar băiat de băiat, ceea ce ne face să ne gândim la fraza rostită prieteneşte de un politician, într-un exces de sinceritate: \"Băi, Ducule, la umbra ta nu a crescut nimeni\".",
  "metadata": {
    "original_file": "expresdecalarasi_0058.html"
  }
}