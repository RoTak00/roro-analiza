{
  "title": "Președintele PNL Municipiul Călărași, Alin Drăgulin: ”Călărășenii vor plăti din buzunarul lor, în perioada următoare, rate și dobânzi pentru credite inutile”",
  "content": "Călărășenii vor plăti din buzunarul lor, în perioada următoare, rate și dobânzi pentru credite inutile. Proiectele care au fost câștigate de către fosta administrație liberală implicau un efort de doar 2% din partea comunității, din partea bugetului, din partea călărășenilor. Ne uităm de fiecare dată la administrații performante din țară. Așa performează acele administrații. Câștigă fonduri europene, termină lucrurile la timp, plătesc doar 2% pentru proiecte nu se îndatorează inutil, nu-și amanetează viitorul într-un mod total inconștient. Despre proiectele care nu au fost terminate, noi am mai vorbit de-a lungul timpului. Prima postare publică, prima intervenție publică pe care am avut o referitoare la proiecte, a fost referitor la axa principală rutieră a municipiului, anume strada strada București-Prelungirea București. Acum 2 ani am avertizat foarte clar faptul că din cauza tergiversărilor legate de licitații, nu se va termina proiectul la timp. Vă dați seama că la momentul respectiv nu mă așteptam ca să există această incompetență de a termina proiectul la 31 decembrie cu un grad de doar 57% stadiul fizic pentru Prelungirea București și strada București. Mai mult decât atât, pe partea economică, adică plăți, 47%. Cifrele pe care vi le dau sunt dintr-un document furnizat de primărie la sfârșitul anului trecut la o interpelare făcută de către doamna consilier Luca.",
  "metadata": {
    "original_file": "calarasi24_0008.html"
  }
}