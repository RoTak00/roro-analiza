{
  "title": "A MURIT Valeria Ursan, DOAMNA Brăilei de altădată. Avea 97 de ani și a iubit orașul cu toată ființa sa - stiri Braila",
  "content": "Născută în anul 1927, Valeria Ursan a fost unul dintre discipolii prozatorului Radu Tudoran, autorul romanului de mare succes „Toate pânzele sus!”. Aceasta a încetat din viață în seara zilei de 25 mai.\n\nDupă Revoluție, doamna Ursan a vorbit în public, de nenumărate ori, inclusiv în școli sau emisiuni de televiziune, despre poveștile Brăilei interbelice, la care a și fost martoră. Și-a mărturisit dragostea pentru oraș și Dunăre de fiecare dată când a avut ocazia.\n\n„Dorinţa mea cea mai mare, acum în iarnă vieţii, este să nu mor până nu voi putea povești şi transmite tot ce am văzut, ce-am auzit şi ce-am trăit, pentru că aceste amintiri dragi, să nu dispară odată cu mine. Dintre toate, cea mai preţioasă este a istoriei acestui oraş şi a oamenilor care, din iubire l-au clădit şi l-au îmbogăţit”, povestea Valeria Ursan într-un interviu pentru Dilema Veche.",
  "metadata": {
    "original_file": "debraila_0022.html"
  }
}