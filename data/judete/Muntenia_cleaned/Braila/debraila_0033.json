{
  "title": "Targul National \"AgriCultura\", in parcarea Mall | Zeci de utilaje agricole si tehnologii de ultima generatie din agricultura de performanta - stiri Braila",
  "content": "Cu o traditie de 22 de ani in organizarea evenimentelor agricole, Camera de Comert, Industrie si Agricultura Braila propune si in acest an o editie speciala a Targului National „AgriCultura”, care se va desfasura in perioada 28 septembrie – 1 octombrie, in parcarea Braila Mall.\n\nDeschiderea oficiala a evenimentului va avea loc pe 28 septembrie, la ora 11:30.\n\nTargul este organizat in parteneriat cu Primaria Municipiului si Consiliul Judetean, pe o suprafata de peste 7000 mp.\n\nVor fi expuse zeci de utilaje agricole si instalatii pentru irigat, material saditor, substante pentru fertilizarea si protectia plantelor si se vor prezenta tehnologii de ultima generatie aplicabile in agricultura de performanta. Totodata, vor participa la targ horticultori, specialisti din domeniul cercetarii – dezvoltarii, mestesugari, dealeri de masini de teren si de transport marfuri, dar si asociatii si cooperative agricole, banci si firme din domeniul HoReCa.\n\nFermierii braileni, si nu numai, vor avea posibilitatea cunoasterii noilor tendinte de dezvoltare in domeniul agricol, noi cai de colaborare, crearea de parteneriate, noi piete de desfacere, cunoasterea concurentei.\n\nIntalnirile de afaceri care vor fi posibile cu cele peste 53 de firme participante, vor crea cadrul pentru noi contacte cu posibili parteneri, care sa ajute expozantii si vizitatorii la dezvoltarea afacerii lor.\n\n„Ne dorim sa organizam un eveniment de marca, care sa corespunda exigentelor si asteptarilor expozantilor. Acestia vor avea posibilitatea astfel sa isi prezinte oferta de produse si servicii, intr-un cadru adecvat si cu o mediatizare corespunzatoare care sa atraga cat mai multi vizitatori. Va fi astfel un eveniment binevenit si asteptat de agricultorii din judetul nostru, recunoscut pentru potentialul sau agricol”, se precizeaza intr-un comunicat de presa remis de Camera de Comert, Industrie si Agricultura Braila.\n\nDin programul targului mai fac parte urmatoarele evenimente conexe, la fel de importante pentru participanti: prezentari de specialitate pe teme de interes pentru fermieri, informatii referitoare la finantari si alte forme de sprijin prin programe nationale si europene, prezentari de firme si produse, intalniri ale asociatiilor de producatori agricoli, lansarea editiei XXI a Catalogului Targului.\n\n„Programul artistic desfasurat pe tot parcursul targului cu ansambluri si cantareti de muzica populara, vor crea un cadru atractiv si placut atat pentru expozanti cat si pentru vizitatori.\n\n Avem convingerea ca si in acest an, expozantii si vizitatorii vor avea motive de satisfactie, concretizate prin cresterea vanzarilor, contracte/contacte noi si experiente utile pentru viitorul afacerilor lor”, mai mentioneaza sursa citata.",
  "metadata": {
    "original_file": "debraila_0033.html"
  }
}