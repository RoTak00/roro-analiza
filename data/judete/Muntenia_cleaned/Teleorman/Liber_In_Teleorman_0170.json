{
  "title": "Drumul DJ612 Botoroaga - Frăsinet arată ca după bombardament, deși se află în modernizare din 2019 - FOTO",
  "content": "Drumul județean DJ612, care leagă localitățile Botoroaga și Frăsinet, se prezintă într-o stare deplorabilă, asemănătoare unui peisaj post-bombardament, deși lucrările de modernizare au demarat de 5 ani. Consiliul Județean Teleorman a atribuit contractul pentru modernizarea acestui drum firmei Teldrum, în anul 2019, având ca obiectiv „Modernizarea DJ 612, Botoroaga (DJ 503) – Frăsinet (DJ 506), km 19+778 – km 32+100”, adică un tronson de 12,322 km.\n\nValoarea contractului semnat în 2019 este de 17.783.196,10 lei, însă problemele au început să apară în momentul în care firma Teldrum a considerat că suma de aproximativ două milioane de lei pe kilometru de drum nu este suficientă. În consecință, firma a decis să acționeze în judecată Consiliul Județean Teleorman, iar speța a fost pe rolul instanței.\n\nLucrările de modernizare ar fi trebuit să fie finalizate în septembrie 2021. Cu toate acestea, din cauza litigiului și a stopării lucrărilor, starea drumului s-a deteriorat considerabil, spre disperarea șoferilor care sunt nevoiți să circule pe acest tronson. Gropile și denivelările produc numeroase avarii autoturismelor, crescând astfel nemulțumirile în trafic.\n\nLucrările pe DJ 612, între Botoroaga și Frăsinet, finalizate… când vrea TELDRUM",
  "metadata": {
    "original_file": "Liber_In_Teleorman_0170.html"
  }
}