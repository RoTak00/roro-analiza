{
  "title": "Ore \"de foc\" pentru pompierii teleormăneni. Șase incendii, 38 de intervenții SMURD și o misiune de salvare-căutare, în ultimele zile",
  "content": "Echipajele profesioniste din cadrul subunităților de pompieri ale I.S.U. „A.D. Ghica” al județului Teleorman au răspuns în ultimele două zile la 52 de solicitări ale cetățenilor, în diferite situații de urgență, după cum urmează:\n\n– 38 de cazuri SMURD , pentru acordarea primului ajutor calificat și transportarea la spital a persoanelor rănite ori cu probleme medicale deosebite;\n\n– 6 incendii , dintre care două izbucnite la locuințele unor cetățeni din localitățiile Prunaru și Toporu, fără a fi înregistrate victime omenești și patru incendii de vegetație uscată și resturi menajere pe raza localităților Poaiana, Beuca, Banov și Orbeasca de Sus;\n\n– 1 misiune de căutare-salvare a unui bărbat de 39 de ani, care s-a rătăcit pe raza localității Segarcea Deal, în timp ce se deplasa spre o fermă. Acesta nu a avut nevoie de îngrijiri medicale;\n\n– 3 misiuni de sprijin SAJ Teleorman în vederea preluării unor pacienți supraponderali, cu probleme medicale ce necesitau transportarea de urgență la spital;\n\n– 4 intervenții pentru deblocarea ușilor de acces în locuințe (persoane în vârstă, cunoscute cu probleme medicale care nu mai răspundeau la apelul rudelor)",
  "metadata": {
    "original_file": "Informatia_De_Teleorman_0087.html"
  }
}