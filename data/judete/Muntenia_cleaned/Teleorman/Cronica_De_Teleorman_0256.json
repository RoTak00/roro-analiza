{
  "title": "20-21 mai, Zilele Municipiului Roșiorii de Vede | Cronica de Teleorman / Ştiri din Teleorman şi nu numai",
  "content": "Weekend de sărbătoare la Roșiorii de Vede! În zilele de 20 și 21 mai, municipiul îmbracă haine de sărbătoare, la cea de-a XXIII-a ediție a zilelor orașului. \n\n \n\n Centrul municipiului va fi locul în care se vor desfășura două festivaluri-concurs, unul de muzică populară, dedicat regretatului interpret Alexandru Dachin, iar cel de-al doilea de muzică ușoară, organizat în memoria artistului local, Dan Câmpeanu. În același spațiu este organizată și o paradă a portului popular. \n\n Deschiderea oficială a festivităților o va face primarul municipiului, Valerică Cîciumaru, sâmbătă, la ora 19.30. \n\n \n\n Pe parcursul celor două zile, în program mai sunt o serie de expoziții și concursuri sportive, dar și premierea elevilor care au obținut rezultate de excepție la actvități extrașcolare. \n\n Pe scena din centrul orașului vor urca Floarea Calotă și Antonia, precum care vor susține concerte, mai spre seară, dar și câștigătorii edieției anterioare ale celor două festivaluri-concurs.",
  "metadata": {
    "original_file": "Cronica_De_Teleorman_0256.html"
  }
}