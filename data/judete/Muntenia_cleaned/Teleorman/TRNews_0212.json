{
  "title": "Pieton acroșat de un autoturism! Este în stare gravă la spital",
  "content": "Un pieton a ajuns în stare gravă la spital după ce a fost acroșat de un autoturism. Șoferul a fost testat cu aparatul etilotest, iar rezultatul a fost negativ.\n\nZiua accidentelor rutiere pare că nu se mai termină. În urmă cu puțin timp polițiștii au fost sesizați prin Sistemul Național Unic pentru Apeluri de Urgență 112, cu privire la faptul că, în municipiul Roșiori de Vede a avut loc un eveniment rutier.\n\nDeplasată la fața locului echipa operativă din cadrul Poliției municipiului Roșiori de Vede a constatat faptul că, în timp ce conducea un autoturism în municipiul Roșiori de Vede, un bărbat în vârstă de 49 de ani, din comuna Dracea, în împrejurări care vor fi stabilite cu ocazia cercetărilor, ar fi acroșat un pieton, un bărbat în vârstă de 57 de ani, din localitate.\n\nÎn urma evenimentului, a rezultat vătămarea corporală gravă a bărbatului în vârstă de 57 de ani. Acesta a fost transportat la o unitate medicală pentru acordarea de îngrijiri medicale.\n\nÎn cauză, polițiștii efectuează cercetări pentru stabilirea cauzelor și împrejurărilor în care s-a produs evenimentul rutier.",
  "metadata": {
    "original_file": "TRNews_0212.html"
  }
}