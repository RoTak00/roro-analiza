{
  "title": "Două accidente, în 20 de minute, pe drumurile din Teleorman. Trei persoane au ajuns la spital | Cronica de Teleorman / Ştiri din Teleorman şi nu numai",
  "content": "Trei persoane au fost rănite și au ajuns la spital, în urma a două accidente rutiere petrecute în mai puțin de o jumătate de oră.\n\n„Astăzi de dimineață, în jurul orei 03.30, pompierii militari au intervenit in localitatea Dobrotești, la un accident rutier cu două autoturisme implicate și două victime încarcerate. \n\n Două persoane, de aproximativ 41 și 52 de ani, cu traumatisme la nivelul capului, conștiente și cooperante, au fost preluate de echipajele medicale și transportate la Spitalul Municipal Roșiorii de Vede. \n\n Evenimentul a fost gestionat de trei echipaje de pompieri, care au acționat cu o autospecială de stingere, o descarcerare și o ambulanță SMURD, precum și de personalul medical al SAJ Teleorman, care a intervenit cu două ambulanțe”, a transmis ISU Teleorman. \n\n \n\n Al doilea accident rutier s-a petrecut în jurul orei 03.50, la Mârzănești, unde un autoturism a intrat într-un cap de pod, rezultând rănirea unei femei. \n\n \n\n „La acest caz au intervenit pompierii militari alexăndrineni, cu o autospecială de stingere și o ambulanță SMURD. Persoana rănită, de cca. 27 de ani, conștientă și cooperantă, politraumatizată, a primit primul ajutor calificat și a fost transportată la U.P.U. Alexandria”, potrivit ISU Teleorman \n\n \n\n Misiunea pompierilor a continuat cu asigurarea măsurilor P.S.I.\n\nCele două evenimente rutiere au rămas în atenția autorităților competente pentru cercetări.",
  "metadata": {
    "original_file": "Cronica_De_Teleorman_0025.html"
  }
}