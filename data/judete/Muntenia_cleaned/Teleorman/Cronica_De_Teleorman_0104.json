{
  "title": "Accident cumplit pe DJ 504! Un tânăr a murit, iar doi adolescenți au ajuns la spital | Cronica de Teleorman / Ştiri din Teleorman şi nu numai",
  "content": "Un tânăr de 19 ani a murit, iar doi adolescenți de 16 și, respectiv, 17 ani, au fost transportați la spital, luni dimineață, după ce s-au răsturnat cu mașina cu care circulau. \n\n \n\n „ Cu puțin timp în urmă, în jurul orei 05.30, am fost solicitați să intervenim la un eveniment rutier produs pe raza localității Olteni, pe DJ 504, unde un autoturism a părăsit spațiul carosabil și s-a răsturnat. \n\n Pentru gestionarea acestei situații de urgență, la fața locului s-au deplasat două echipaje de pompieri, cu o autospecială de stingere și o ambulanță SMURD și două echipaje medicale ale SAJ Teleorman. În sprijinul echipajelor medicale a venit și elicopterul SMURD București, cu medic „, a transmis ISU Teleorman\n\nPotrivit sursei citate, la fața loculuiu fost găsiți trei tineri, cu vâste cuprinse între 16 și 19 ani, între care, un tânăr de aproximativ 19 ani, aflat în stop cardiorespirator, care, din păcate, nu a răspuns manevrelor de resuscitare, fiind declarat decedat. \n\n Totodată, un minor de circa 17 ani, inconștient, cu multiple traumatisme, a fost intubat de către personalul medical de pe elicopterul SMURD și a fost transportat la un spital din municipiul București, iar un minor de aproximativ 16 ani, cu diferite traumatisme, conștient și cooperant, a primit primul ajutor și a fost transportat la UPU Alexandria.\n\nPompierii au continuat misiunea pentru asigurarea măsurilor P.S.I., iar cazul a fost preluat de autoritățile competente pentru cercetari.",
  "metadata": {
    "original_file": "Cronica_De_Teleorman_0104.html"
  }
}