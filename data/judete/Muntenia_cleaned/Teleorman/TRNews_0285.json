{
  "title": "Accident rutier! Un pieton a murit",
  "content": "Sfârșit tragic pentru un pieton. Acesta și-a găsit sfârșitul pe marginea drumului după ce a fost acroșat de un camion. Nenorocirea s-a petrecut pe raza comunei Frumoasa.\n\nO persoană și-a pierdut viața după ce a fost acroșată de un camion. Polițiștii au fost sesizați prin sistemul unic pentru apeluri de urgență 112, cu privire la faptul că pe DJ 506, în localitatea Frumoasa , a avut loc un accident rutier.\n\nLa fața locului s-a deplasat echipa operativă, care în urma verificărilor efectuate a stabilit faptul că, în timp ce un tânăr în vârstă de 22 de ani, din comuna Frumoasa, județul Teleorman , conducea o autoutilitară pe DJ 506, ar fi acroșat un pieton în vârstă de 92 de ani, din localitatea Frumoasa.\n\nÎn urma manevrelor de resuscitare fără rezultat, s-a declarat decesul pietonului, care a fost transportat la o unitate medicală în vederea efectuării necropsiei.\n\nÎn cauză, polițiștii efectuează cercetări în vederea stabilirii cu exactitate a cauzelor și împrejurărilor producerii evenimentului rutier.",
  "metadata": {
    "original_file": "TRNews_0285.html"
  }
}