{
  "title": "Un teleormănean a fost condamnat la 5 ani de închisoare pentru că a condus fără permis",
  "content": "Un bărbat din Teleorman a fost încarcerat la Penitenciarul de Maximă siguranță de la Giurgiu după ce a fost condamnat la 4 ani și 8 luni de închisoare pentru conducerea fără permis a unui vehicul.\n\nPolițiștii din cadrul Serviciului de Investigaţii Criminale – Compartimentul Urmăriri, au desfăşurat activităţi specifice pe linia persoane urmărite/dispărute-căutate în județul Teleorman. Cu această ocazie a fost depistat pe raza comunei Beciu, un bărbat în vârstă de 44 de ani, din orașul Zimnicea, județul Teleorman, pe numele căruia Judecătoria Zimnicea a emis mandat de executare a pedepsei cu închisoarea.\n\nAstfel, împotriva bărbatului de 44 de ani, Judecătoria Zimnicea a emis un mandat de executare a pedepsei cu închisoarea pentru o perioadă de 4 ani și 8 luni pentru săvârșirea infracțiunii de ”conducerea unui vehicul fără permis de conducere ”. El a fost reținut și trimis imediat la Penitenciarul de Maximă Siguranță din Giurgiu pentru ispășirea pedepsei.",
  "metadata": {
    "original_file": "TRNews_0281.html"
  }
}