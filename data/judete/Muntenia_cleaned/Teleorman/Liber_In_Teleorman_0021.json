{
  "title": "Polițist din Teleorman, lovit în zona capului cu o sticlă de un bărbat beat",
  "content": "La data de 3 ianuarie a.c., în jurul orei 19:20, polițiștii din cadrul Secției 2 Poliție Rurală Nanov au fost sesizați prin apel 112, de către o femeie, cu privire la faptul că partenerul său face scandal, în comuna Buzescu.\n\nLa fața locului s-au deplasat polițiștii secției, care au identificat apelanta și concubinul acesteia (bărbat de 35 de ani, din municipiul Craiova) la o societate comercială, situată în apropierea domiciliului apelantei.\n\nÎntrucât bărbatul era în stare avansată de ebrietate, polițiștii i-au solicitate în repetate rânduri să se calmeze și să îi însoțească la sediul de poliție, iar în timpul în care acesta era condus către autospeciala de poliție, bărbatul ar fi lovit polițistul în zona capului, cu o sticlă.\n\nÎn cauză, a fost întocmit dosar penal sub aspectul săvârșirii infracțiunii de ultraj, cercetările fiind continuate sub coordonarea Parchetului de pe lângă Judecătoria Alexandria.\n\nLa data de 4 ianuarie a.c., judecătorul de drepturi și libertăți din cadrul Judecătoriei Alexandria a dispus arestarea preventivă a bărbatului, pentru 30 de zile.Politist",
  "metadata": {
    "original_file": "Liber_In_Teleorman_0021.html"
  }
}