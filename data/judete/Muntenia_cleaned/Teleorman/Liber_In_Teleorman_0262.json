{
  "title": "Eugen Trică nu mai este antrenor la CSM Alexandria. El a rezistat 3 luni",
  "content": "Eugen Trică a luat decizia de a pleca de la CSM Alexandria, echipa la care a avut un început dificil, pentru a prelua conducerea tehnică a echipei FCU Craiova. Noul său obiectiv în cadrul clubului cu sediul în Bănie este acela de a evita retrogradarea în liga a doua. \n\n Eugen Trică a semnat cu CSM Alexandria în luna decembrie a anului trecut. Cu toate acestea, rezultatele obținute sub comanda sa nu au fost cele scontate, echipa din Alexandria strângând doar patru puncte în cele cinci meciuri disputate. \n\n CSM Alexandria rămâne în continuare angrenată în lupta pentru a evita retrogradarea, cu Sorin Albean, care a preluat interimatul ca antrenor principal, după plecarea lui Trică. \n\n\n\n“Antrenorul echipei noastre de fotbal, Eugen Trică, a ales să plece de la CSM Alexandria, răspunzând ofertei înaintate de clubul de primă divizie, FC U Craiova 1948.\n\nEugen Trică a preluat echipa noastră în decembrie 2023, în tentativa de a ne salva de la retrogradare. Cu olteanul pe banca tehnică, în cele cinci meciuri disputate, am obținut patru puncte. Impresia de final este una bună pentru Eugen Trică, în ultimele două partide echipa fiind neînvinsă, după 1-1 cu Metaloglobus și 3-1 cu CSC Dumbrăvița, la debutul în play-out.\n\nCSM Alexandria va continua lupta pentru evitarea retrogradării, la cârma formației noastre fiind instalat antrenorul secund de până acum, Sorin Albean, profesorul care a mai asigurat interimatul și după plecarea lui Alin Pînzaru.\n\nMulțumim Eugen Trică și mult succes în primul eșalon!”, a anunțat clubul.",
  "metadata": {
    "original_file": "Liber_In_Teleorman_0262.html"
  }
}