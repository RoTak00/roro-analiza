{
  "title": "Accident rutier grav pe raza localității Siliștea. Trei persoane, între care un tânăr de 17 ani, au ajuns la spital | Cronica de Teleorman / Ştiri din Teleorman şi nu numai",
  "content": "Trei persoane, între care un tânăr de 17 ani, au ajuns la spital, cu răni grave, în urma unui accident rutier în care au fost implicate un autoturism și un tractor. Evenimentul rutier s-a petrecut, vineri, în jurul orei 19.00, pe raza localității Siliștea.\n\nÎn urma impactului dintre cele două vehicule, tânărul de 17 ani a suferit răni grave, fiind găsit încarcerat, în stare de inconștiență, a fost preluat de echipajul SAJ cu medic și transportat la Spitalul Universitar din municipiul București. Victima de 17 ani, a fost găsită încarcerată, ea fiind scoasă de salvatori cu ajutorul accesoriilor de pe autospeciala de descarcerare și predată echipajelor medicale. \n\n De asemenea, șoferul autoturismului, cu fractură deschisă la membrul inferior, a fost transportat la Spitalul Universitar din București, iar șoferul tractorului, cu diferite traumatisme, conștient și cooperant, a fost transportat la UPU Alexandria. \n\n \n\n Pentru gestionarea acestei situații de urgență au intervenit pompierii militari din cadrul Detașamentului Videle, cu o autospecială de descarcerare și trei ambulanțe ale SAJ Teleorman, dintre care una cu medic.",
  "metadata": {
    "original_file": "Cronica_De_Teleorman_0090.html"
  }
}