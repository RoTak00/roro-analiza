{
  "title": "Accident rutier DJ 504 Alexandria-Lăceni. Mai multe persoane au avut nevoie de îngrijiri ( Foto) | Cronica de Teleorman / Ştiri din Teleorman şi nu numai",
  "content": "Două autoturisme, au fost implicate, luni, într-un accident petrecut pe DJ 504. Ajunși la fața locului, pompierii au intervenit cu o autospecială de stingere și o ambulanță SAJ. Nu mică le-a fost surpriza să constatea că șase persoane au fost implicate în evenimentul rutier. Din fericire, erau conștiente și cooperante, neîncarcerate, dar aveau nevoie de îngrijiri medicale. \n\n \n\n „Având în vedere datele de mai sus, forțele de intervenție au fost suplimentate cu o ambulanță SMURD, o autospecială de transport personal și victime multiple și două echipaje din cadrul SAJ Teleorman. Cinci persoane, dintre care doi bărbaţi, cu vârste cuprinse între 44 și 60 de ani, și trei minori, cu vârste între 14 și 16 ani, după ce au primit primul ajutor calificat, au fost transportate la UPU Alexandria”, a transmis ISU Teleorman. \n\n \n\n Pompierii au continuat misiunea pentru asigurarea măsurilor P.S.I., iar autoritățile competente au preluat cazul pentru cercetări.",
  "metadata": {
    "original_file": "Cronica_De_Teleorman_0105.html"
  }
}