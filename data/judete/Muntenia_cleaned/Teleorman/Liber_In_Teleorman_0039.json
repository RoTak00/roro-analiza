{
  "title": "Teleorman, sub cod galben de viscol în ziua alegerilor",
  "content": "Administraţia Naţională de Meteorologie (ANM) a emis, sâmbătă dimineaţa, o atenţionare meteo Cod galben de intensificări ale vântului şi viscol ce vizează Capitala şi 19 judeţe din jumătatea de sud a ţării, printre care și Teleorman.\n\nPotrivit ANM, în intervalul 30 noiembrie, ora 10:00 – 01 decembrie, ora 20:00, local şi temporar vântul va avea intensificări în Dobrogea, Muntenia, Oltenia şi în sudul Banatului, cu viteze în general de 50 – 60 km/h.\n\nJudeţele avertizate sunt: Caraş-Severin, Hunedoara (sud), Gorj, Mehedinţi, Vâlcea (jumătatea de sud), Dolj, Olt, Argeş (jumătatea de sud), Teleorman, Dâmboviţa, Giurgiu, Prahova, Buzău, Călăraşi, Ialomiţa, Brăila, Constanţa, Tulcea, Ilfov şi Bucureşti.",
  "metadata": {
    "original_file": "Liber_In_Teleorman_0039.html"
  }
}