{
  "title": "Grav accident rutier! Un autoturism s-a ciocnit de un tir",
  "content": "Un autoturism s-a izbit frontal de un tir. În urma acestui accident a rezultat o victimă încarcerată, cu multiple traumatisme, însă conștientă și cooperantă.\n\nEste vorba de conducătorul autoturismului, un bărbat în vârstă de aproximativ 47 de ani. Acesta a fost scos de pompieri cu ajutorul accesoriilor de descarcerare și predat echipajelor medicale.\n\nPolițiștii au fost sesizați prin Sistemul Național Unic pentru Apeluri de Urgență 112, cu privire la faptul că, pe E 70 a avut loc un eveniment rutier.\n\nDeplasați la fața locului, polițiștii rutieri au constatat faptul că, în timp ce un bărbat în vârstă de 47 de ani, din municipiul Roșiori de Vede, conducea un autoturism din direcția de deplasare Roșiori de Vede către Caracal, în împrejurări care vor fi stabilite cu ocazia cercetărilor, ar fi intrat în coliziune cu un ansamblu de vehicule condus de un bărbat în vârstă de 52 de ani, din comuna Mușetești, județul Gorj, care se deplasa din sens opus.\n\nÎn urma evenimentului, a rezultat vătămarea corporală a conducătorului auto în vârstă de 47 de ani, fiind transportat la o unitate medicală pentru acordarea de îngrijiri medicale.\n\nConducătorul auto în vârstă de 52 de ani a fost testat cu aparatul etilotest, rezultatul fiind negativ.\n\nConducătorul auto în vârstă de 47 de ani nu a putut fi testat.\n\nÎn cauză, polițiștii efectuează cercetări pentru stabilirea cauzelor și împrejurărilor în care s-a produs evenimentul rutier.",
  "metadata": {
    "original_file": "TRNews_0217.html"
  }
}