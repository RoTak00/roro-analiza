{
  "title": "Primăria Orașului Zimnicea: Cabinete moderne de limbi străine | Cronica de Teleorman / Ştiri din Teleorman şi nu numai",
  "content": "Primarul orașului Zimnicea, dl.Petre Pârvu, informează cetățenii că în cadrul Proiectului „Dotarea cu mobilier, materiale didactice și echipamente digitale a unităților de învățământ preuniversitar din Zimnicea, județul Teleorman”, au fost recent livrate și montate două cabinete moderne de limbi străine, la Școala Gimnazială „Miron Radu Paraschivescu” și la Școala Generală Nr. 2. \n\n \n\n Aceste cabinete sunt echipate cu tehnologie de ultimă generație, incluzând tablete, căști, laptopuri, rețea Wi-Fi, display interactiv și software educațional pentru predarea limbii engleze și a limbii franceze. Fiecare cabinet este conceput pentru a deservi o grupă de 15 elevi, contribuind astfel la îmbunătățirea calității procesului educațional și oferindu-le elevilor noștri oportunitatea de a învăța în condiții excelente.\n\nFelicitări tuturor celor implicați în realizarea acestui proiect, care aduce un plus de valoare comunității noastre și contribuie la dezvoltarea educației în Zimnicea.",
  "metadata": {
    "original_file": "Cronica_De_Teleorman_0030.html"
  }
}