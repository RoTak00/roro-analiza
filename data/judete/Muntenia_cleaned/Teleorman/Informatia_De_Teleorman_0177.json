{
  "title": "Accident, în comuna Găleteni. O persoană este în stop cardio respirator iar medicii au început manevrele de resuscitare",
  "content": "Două persoane au avut de suferit în urma unui accident de circulaţie petrecut în această seară, pe DJ 601 C, între localităţile Găleteni şi Perii Broşteni. Din primele informaţii, o dubiţă ar fi intrat într-o căruţă, nesemnalizată corespunzător. Inainte de sosirea echipajelor de intervenţie, victimele au fost preluate de două autoturisme care treceau prin zonă pentru a fi duse la Spitalul din Videle. Însă, din motive încă necunoscute, la numai câteva sute de metri de locul evenimentului rutier, cele două maşini au fost implicate într-un alt accident.\n\nPotrivit unor surse, unul dintre pasageri se află în stop cardio respirator, iar medicii depun toate eforturile pentru a-l ţine în viaţă. Cealaltă victimă a suferit răni uşoare, fiind transportată la Spital pentru investigaţii medicale suplimentare.",
  "metadata": {
    "original_file": "Informatia_De_Teleorman_0177.html"
  }
}