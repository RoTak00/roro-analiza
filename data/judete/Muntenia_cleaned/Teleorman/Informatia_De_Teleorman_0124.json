{
  "title": "Accident grav, în comuna Vedea. O femeie a rămas încarcerată după ce maşina în care se afla a intrat într-un pom",
  "content": "Astăzi, la ora 11.10, pe numărul unic pentru apeluri de urgență 112, pompierii militari roșioreni au fost alertați de producerea unui accident rutier, pe raza satului Dulceanca, comuna Vedea, cu două victime, posibil încarcerate.\n\nPentru salvarea persoanelor, la fața locului s-au deplasat rapid două echipaje de intervenție de la Detașamentul de Pompieri Roșiorii de Vede, cu o autospecială de descarcerare și o ambulanță SMURD, precum și un echipaj medical de la Serviciul de Ambulanță Județean.\n\nÎn urma accidentului, unde un autoturism a intrat într-un pom de pe marginea carosabilului, au rezultat două victime, conștiente și cooperante, dintre care una încarcerată. Persoana încarcerată, o femeie de 43 de ani, a fost scoasă de pompier din caroseria deformată cu ajutorul accesoriilor de descarcerare și predată echipajului SAJ pentru îngrijiri medicale și transportarea la spital. Cealalta victimă, un tânăr de 22 de ani, conducătorul auto, ce acuza diferite traumatisme, a fost preluat de echipajul SMURD.",
  "metadata": {
    "original_file": "Informatia_De_Teleorman_0124.html"
  }
}