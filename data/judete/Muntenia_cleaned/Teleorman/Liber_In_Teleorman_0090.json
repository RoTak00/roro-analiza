{
  "title": "Colegiul Pedagogic „Mircea Scarlat”, premiat de președintele României cu Ordinul „Meritul pentru Învățământ” în grad de Comandor",
  "content": "De Ziua Mondială a Educației, președintele României a onorat performanțele Colegiului Național Pedagogic „Mircea Scarlat” cu una dintre cele mai înalte distincții ale statului român – Ordinul „Meritul pentru Învățământ” în grad de Comandor.\n\nAceastă distincție reprezintă o recunoaștere a contribuției esențiale a colegiului la formarea generațiilor de dascăli, precum și la promovarea excelenței în educație pe parcursul anilor. Colegiul Național Pedagogic „Mircea Scarlat” s-a impus ca un pilon de stabilitate în sistemul de învățământ, având un impact profund asupra formării tinerilor.\n\nMeritul acestei realizări de excepție revine tuturor celor care au făcut parte din familia Colegiului de-a lungul timpului – elevi, profesori și directori. Aceștia au contribuit la construirea unei tradiții de excelență și la menținerea unui standard educațional ridicat. Generațiile trecute și actuale au dovedit prin muncă, dăruire și determinare că valorile educației pot fi nu doar transmise, ci și perpetuate la cele mai înalte standarde, după cum au transmis reprezentanții unității de învățământ:\n\nMERITUL PENTRU ÎNVĂȚĂMÂNT in GRAD DE COMANDOR, acordat de Președintele României, COLEGIULUI NAȚIONAL PEDAGOGIC ,,MIRCEA SCARLAT”, de Ziua Mondială a Educației!\n\nFELICITĂRI generațiilor trecute și prezente de elevi, profesori și directori ai colegiului, care au ,,dăruit și … au dobândit”!",
  "metadata": {
    "original_file": "Liber_In_Teleorman_0090.html"
  }
}