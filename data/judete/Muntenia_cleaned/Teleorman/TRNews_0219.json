{
  "title": "Terapeut trimis în judecată pentru pornografie infantilă",
  "content": "Un terapeut a fost trimisă în judecată pentru pornografie infantilă. Potrivit procurorilor DIICOT Teleorman, femeia a produs, deţinut, procurat, stocat şi distribuit materiale pornografice cu minorii pe care îi avea în grijă.\n\nLupul paznic la oi. În loc să aibă grijă de minorii pe care îi avea în grijă, un terapeut din județul Teleorman le făcea copiilor poze dezbrăcați și apoi le distribuia în spațiul online. Procurorii DIICOT din județul nostrum au intrat pe fir, iar acum femeia a fost trimisă în judecată pentru pornografie infantilă.\n\n„În cauză s-a reţinut că, în perioada 2019 – 2022, inculpata a produs, deţinut, procurat, stocat şi distribuit materiale pornografice cu minori, reţinându-se cu privire la unul dintre actele materiale dispoziţiile art. 31 lit. b) Cod penal, respectiv faptă comisă de către o persoană în a cărei îngrijire, ocrotire, educare, pază sau tratament se află minorul, sau de o persoană care a abuzat de poziţia sa recunoscută, de încredere sau de autoritate asupra minorului, avându-se în vedere calitatea inculpatei de terapeut în cadrul unei asociaţii în cadrul căreia era înscrisă una dintre persoanele vătămate minore, beneficiar al serviciilor oferite de această asociaţie”, precizează DIICOT – Biroul Teritorial Teleorman.\n\nPotrivit informațiilor TR News, este vorba despre o femeie în vârstă de 26 de ani, angajată la un centru pentru copii cu autism.\n\nProcurorii DIICOT au exercitat din oficiu acţiunea civilă, solicitându-se obligarea inculpatei la plata unor despăgubiri morale de 10.000 de euro pentru fiecare din cele două persoane vătămate minore identificate în cauză.",
  "metadata": {
    "original_file": "TRNews_0219.html"
  }
}