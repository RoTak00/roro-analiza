{
  "title": "Creşte nivelul apei pe E70, în comuna Drăgăneşti Vlaşca. Circulaţia se desfăşoară pe un singur sens. Şoferii sunt sfătuiţi să folosească ruta ocolitoare",
  "content": "„Din cauza precipitațiilor abundente din ultimele zile, pe DJ 503, în localitatea Drăgănești Vlașca, spre Videle, apa a pătruns pe carosabil fiind de aproximativ 50 cm pe o distanță de 100 m, iar pe DN 6, în localitatea Drăgănești Vlașca, la intersecția cu DJ 503, apa măsoară aproximativ 30 cm pe o distanță de 50 m”, se arată într-un comunicat de presă al IPJ Teleorman.\n\nFluidizarea traficului rutier este asigurată de polițiștii rutieri prezenți la fața locului. Pe DN 6, în localitatea Drăgănești Vlașca, circulația este dirijată pe un singur sens. \n\n Având în vedere ultimele atenționări meteorologice, pentru cetățenii cu autoturisme mici, este recomandată ruta ocolitoare Drăgănești Vlașca – Comoara – Videle – Ghimpați.",
  "metadata": {
    "original_file": "Informatia_De_Teleorman_0290.html"
  }
}