{
  "title": "IPJ Teleorman: 22 de permise reţinute, 10 din cauza vitezei, în minivacanţa de Sfânta Mărie",
  "content": "Polițiștii din cadrul Inspectoratului de Poliție Județean Teleorman au fost la datorie pe toată perioada minivacanței de Sfânta Maria, astfel încât teleormănenii să petreacă în liniște și siguranță zilele libere.\n\nÎn urma activităților desfășurate, oamenii legii au constatat 55 de infracțiuni și au aplicat 387 de sancțiuni contravenționale. Totodată, au fost reținute 22 permise de conducere ale unor șoferi care nu au respectat regulile de circulație iar 7 persoane bănuite de comiterea de infracțiuni au fost prinse în flagrant delict.\n\nPolițiștii au intervenit la peste 520 de evenimente, dintre care 490 sesizate prin apel la numărul unic de urgență 112, și au aplicat 387 de sancţiuni contravenţionale, dintre care 60 la Legea nr. 61/1991 pentru sancționarea faptelor de încălcare a unor norme de conviețuire socială, a ordinii și liniștii publice , 300 la OUG 195/2002 și 27 la alte acte normative.\n\nÎn urma acțiunilor desfășurate pentru prevenirea accidentelor rutiere și salvarea de vieți, dintre cele 300 de sancțiuni aplicate conform O.U.G. nr. 195/2002 privind circulația pe drumurile publice , 185 au fost aplicate pentru depășirea limitei de viteză. Valoarea totală a sancțiunilor aplicate este de 135695 de lei. De asemenea, au fost indisponibilizate bunuri în valoare de 1000 lei.\n\nCa măsuri complementare, au fost reținute 22 de permise de conducere, dintre care 10 pentru viteză și au fost retrase 4 de certificate de înmatriculare.",
  "metadata": {
    "original_file": "Informatia_De_Teleorman_0208.html"
  }
}