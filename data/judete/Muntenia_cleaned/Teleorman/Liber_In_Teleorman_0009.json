{
  "title": "„Afacerea zăpezii” și milioanele de lei pentru firmele urmașe TELDRUM",
  "content": "Consiliul Județean Teleorman derulează un acord-cadru pe patru ani, în valoare de peste 124 de milioane de lei (fără TVA), pentru deszăpezirea drumurilor județene, confirmând o tendință deja bine cunoscută: zăpezile din Teleorman sunt extrem de costisitoare, deși lipsesc desăvârșit.\n\nAcordul include prestarea de servicii de „Întreţinere curentă pe timp de iarnă a drumurilor judeţene din judeţul Teleorman”, în conformitate cu cerințele detaliate în Caietul de sarcini. Anexele documentului prevăd cantitățile minime și maxime de lucrări necesare, în funcție de condițiile meteo.\n\nValoarea maximă estimată a deszăpezirii pentru fiecare dintre cei patru ani este de aproximativ 31 de milioane de lei, împărțită astfel:\n\nÎn paralel, Consiliul Județean Teleorman are în vigoare un alt contract important pentru întreținerea drumurilor pe timp de vară, de această dată pentru drumuri pietruite și asfaltate, cu o valoare estimată fără TVA de aproape 36 de milioane de lei:\n\nȘi de această dată, câștigătorii au fost o asociere de firme, Terra Strade Total Construct și VEGAMAR , firme deja bine cunoscute în sfera achizițiilor publice din județ.\n\nDeszăpezirea în Teleorman devine o activitate extrem de profitabilă pentru firmele câștigătoare, în contextul în care lipsește justificarea volumului mare de cheltuieli raportat la dimensiunea rețelei de drumuri județene și condițiile reale de iarnă din zonă.",
  "metadata": {
    "original_file": "Liber_In_Teleorman_0009.html"
  }
}