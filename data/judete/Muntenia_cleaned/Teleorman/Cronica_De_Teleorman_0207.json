{
  "title": "Marius Stanciu, primarul comunei Drăgănești de Vede, denunță înțelegerea făcută cu Eugen Pîrvulescu [VIDEO] | Cronica de Teleorman / Ştiri din Teleorman şi nu numai",
  "content": "După aproape un an de zile în care a așteptat în zadar ca șeful liberalilor din Teleorman să-și onoreze promisiunile că se va ocupa personal să ajungă bani de investiții în comună, Marius Stanciu, edilul comunei Drăgănești de Vede, se leapădă de Eugen Pîrvulescu și spune că a fost înșelat și presat de acesta să se alăture PNL. \n\n În schimb, la vreme de nevoie a primit sprijinul lui Adrian Gâdea, președintele Consiliului Județean Teleorman, pe care l-a ocolit mult timp, pentru că i s-a spus că nu va fi receptiv la solicitările sale. Ulterior s-a dovedit că lucrurile stau exact invers. \n\n \n\n L-am întâlnit întâmplător pe Marius Stanciu, pe una dintre străzile din localitate. Am profitat de ocazie ca să aflăm cu ce realizări va finaliza mandatul care e pe sfârșite. Ne-a invitat în primărie și ne-a surprins cu declarația pe care făcut-o în fața camerei. Potrivit spuselor sale, nu pleacă din USR până la sfârșitul mandatului și până la alegerile următoare va decide și din partea cărui partid va candida pentru al doilea mandat de primar.",
  "metadata": {
    "original_file": "Cronica_De_Teleorman_0207.html"
  }
}