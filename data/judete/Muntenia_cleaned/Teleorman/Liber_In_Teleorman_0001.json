{
  "title": "Furt de antene GPS, în Teleorman. Prejudiciu de 13.000 de euro - VIDEO",
  "content": "Polițiștii din cadrul Poliției Municipiului Roșiori de Vede – Biroul Investigații Criminale, împreună cu polițiștii din cadrul I.P.J. Teleorman – Serviciul Investigații Criminale și polițiștii Secției 4 Poliție Rurală Roșiori de Vede, sub coordonarea procurorului din cadrul Parchetului de pe lângă Judecătoria Roșiori de Vede, au pus în executare 4 mandate de percheziție domiciliară, în municipiul Roșiori de Vede și orașul Videle.\n\nÎn fapt, polițiștii au fost sesizați cu privire la faptul că, în noaptea de 17 spre 18 februarie 2024, în comuna Mălăieni, ar fi fost sustrase antene GPS de pe utilaje agricole, fiind cauzat un prejudiciu în valoare de 13.000 de euro.\n\nÎn urma administrării probatoriului, a fost dispusă măsura reținerii față de doi bărbați, de 26 și 27 de ani, aceștia fiind introduși în Centrul de Reținere și Arestare Preventivă din cadrul I.P.J. Olt.\n\nAcțiunea a beneficiat de sprijinul luptătorilor din cadrul Serviciului pentru Acțiuni Speciale și jandarmilor din cadrul Inspectoratului de Jandarmi Județean Teleorman, anunță IPJ.",
  "metadata": {
    "original_file": "Liber_In_Teleorman_0001.html"
  }
}