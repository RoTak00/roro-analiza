{
  "title": "PNL Teleorman a depus oficial lista de candidați pentru Camera deputaților și Senat | Cronica de Teleorman / Ştiri din Teleorman şi nu numai",
  "content": "Astăzi, PNL Teleorman a depus oficial lista de candidați atât pentru Camera Deputaților, cât și pentru Senat. Daniel Constantin , cap de listă la Camera Deputaților, a spus că echipa liberală este puternică, dedicată și hotărâtă să aducă schimbările de care Teleormanul are atât de mare nevoie.\n\n„Sunt un om care a venit aici cu o singură misiune. N-am niciun fel de interes decât acela de a construi o echipă. Interesul nostru ca exchipă este să avem oameni capabili să scoată județul din această situație în care se află. Nu există județ care să fie atât de deficitar la toate capitolele. Și aici puteți să-mi spuneți orice. De candidați noi. De oameni cu probleme. Orice. Dar o realitate este una singură. PSD-ul, după atâția ani în care a condus acest județ, l-a adus într-o situație dezastruoasă. În care pe primul loc la depopulare. Am fost în campania de la locale aproape toate comunele și satele din județ. Nu există o persoană care să nu aibă o rudă plecată din județ și din țară. Asta e marea dramă a acestui județ. Fără forță de muncă nu se poate să dezvoltăm acest județ. Fără investitori”, a spus Daniel Constantin.",
  "metadata": {
    "original_file": "Cronica_De_Teleorman_0047.html"
  }
}