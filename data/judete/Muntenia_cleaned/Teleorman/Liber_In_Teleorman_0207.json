{
  "title": "Șofer prins cu 1,06 mg/l alcool pur în aerul expirat, în traficul din Teleorman",
  "content": "Polițiștii din cadrul Secției 4 Roșiori de Vede au întocmit dosar penal și efectuează cercetări sub aspectul săvârșirii infracțiunii de conducere sub influența alcoolului în cazul unui bărbat depistat conducând un autoturism pe drumurile publice, deși ar fi consumat alcool.\n\nÎn ziua de 25 mai a.c., în jurul orei 23:30, în timp ce desfășurau activități curente de menținere a siguranței traficului rutier, în comuna Rădoiești, polițiștii au oprit pentru control un autoturism condus de către un bărbat în vârstă de 50 de ani, din municipiul București.\n\nRezultatul testării cu aparatul etilometru a indicat o valoare de 1,06 mg/l alcool pur în aerul expirat, motiv pentru care bărbatul a fost condus la o unitate medicală în vederea recoltării de probe biologice de sânge, necesare în vederea stabilirii cu exactitate a alcoolemiei.\n\nÎn cauză a fost întocmit dosar penal, cercetările fiind continuate sub coordonarea Parchetului de pe lângă Judecătoria Roșiori de Vede, potrivit IPJ Teleorman.",
  "metadata": {
    "original_file": "Liber_In_Teleorman_0207.html"
  }
}