{
  "title": "Un elev al școlii generale din comuna Călinești a ajuns la spital după ce a fost lovit de o poartă metalică | Cronica de Teleorman / Ştiri din Teleorman şi nu numai",
  "content": "Copilul, în vârstă de 11 ani, elev al școlii generale din Călinești, a ajuns la spital după ce a fost lovit de poarta metalică de la intrarea în curtea sălii de sport. Elevul s-a ales cu traumatisme la cap și a fost transportat la spital pentru îngrijiri medicale. \n\n „ Din cercetările preliminare a rezultat faptul că elevul, minor în vârstă de 11 ani, din comuna Călineşti, se afla în pauza dintre orele de curs şi era aşezat pe şina porţii de acces auto a instituţiei de învăţământ, moment în care, din neatenţie, ar fi fost lovit cu poarta de către un coleg (de 11 ani) care se juca, încercând să o deschid ă” , a transmis IPJ Teleorman. \n\n \n\n Incidentul a avut loc într-o pauză. Poarta a mai lovit cinci copii de clasa a IV-a, dar aceștia s-au ales doar cu răni ușoare la mâini și pe corp. \n\n “În ziua de 29 mai a.c., în jurul orei 10:00, polițiștii Secției 2 Poliție Nanov au fost sesizați, prin apel la numărul unic de urgență 112, despre faptul că un elev al școlii din comuna Călinești ar fi fost lovit cu o poartă metalică și acuză dureri.\n\nMinorul a fost transportat la spital în vederea primirii de îngrijiri medicale.\n\nCercetările sunt continuate în cadrul dosarului penal întocmit sub aspectul săvârșirii infracțiunii de vătămare corporală din culpă, sub supravegherea Parchetului de pe lângă Judecătoria Alexandria.",
  "metadata": {
    "original_file": "Cronica_De_Teleorman_0117.html"
  }
}