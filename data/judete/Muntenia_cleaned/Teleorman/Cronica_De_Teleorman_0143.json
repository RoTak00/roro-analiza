{
  "title": "Accident rutier la Plosca. Trei persoane au ajuns la spital | Cronica de Teleorman / Ştiri din Teleorman şi nu numai",
  "content": "Trei bărbaţi cu vârste de aproximativ 48, 42 și 17 ani, au avut nevoie de îngrijiri medicale, după ce autoturismul cu care se deplasau, s-a răsturnat în afara părții carosabile. Unul dintre ei a rămas blocat în caroseria deformată a autoturismului. \n\n Evenimentul rutier s-a petrecut în noaptea de vineri spre sâmbătă, puțin după miezul nopții.\n\n„Azi-noapte, în jurul orei 01.05, pe raza localității Plosca s-a produs un eveniment rutier rezultat cu trei victime (trei bărbaţi, cu vârste de aproximativ 48, 42 si 17 ani). \n\n Pentru gestionarea acestei situații de urgență, la fața locului au acționat pompierii din cadrul Detașamentului Alexandria, cu o autospecială de stingere, o descarcerare, o ambulanță SMURD și 2 SAJ Teleorman”, a transmis ISU Teleorman. \n\n \n\n Potrivit sursei citate, victima blocată în caroseria deformată, a fost scoasă de pompierii militari teleormăneni. Persoanele rănite, conștiente și cooperante, cu diferite traumatisme, au primit primul ajutor calificat și au fost transportate la spital. \n\n Misiunea salvatorilor a continuat pentru asigurarea măsurilor de prevenire și stingere a incendiilor, iar autoritățile competente au preluat cazul pentru cercetări.",
  "metadata": {
    "original_file": "Cronica_De_Teleorman_0143.html"
  }
}