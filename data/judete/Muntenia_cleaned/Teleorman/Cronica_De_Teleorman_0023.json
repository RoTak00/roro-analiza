{
  "title": "Accident la Botoroaga. Cinci persoane au fost rănite /Foto | Cronica de Teleorman / Ştiri din Teleorman şi nu numai",
  "content": "Cinci persoane, cu vârste între 64 şi 81 de ani, au fost rănite, miercuri seara, într-un accident ce s-a produs în localitatea Botoroaga, informează Inspectoratul pentru Situaţii de Urgenţă (ISU) Teleorman. \n\n \n\n La fața locului au intervenit pompierii ISU Teleorman cu două autospeciale de stingere cu modul de descarcerare, o autospecială de transport personal și victime multiple, două ambulanțe SMURD și trei echipaje SAJ Teleorman.\n\n„Cinci victime, neîncarcerate, respectiv trei femei, cu vârste cuprinse între 64 şi 72 de ani, precum şi doi bărbaţi, de 64 şi 81 de ani, politraumatizate, însă conştiente şi cooperante, au primit primul ajutor calificat şi au fost transportate la Unitatea de Primiri Urgenţe Alexandria pentru investigaţii medicale amănunţite şi îngrijiri de specialitate. \n\n \n\n Pompierii au continut misiunea pentru asigurarea măsurilor de prevenire şi stingere a incendiilor, iar autorităţile competente desfăşoară cercetări pentru stabilirea cu exactitate a împrejurărilor producerii acestui accident rutier”, precizează ISU Teleorman.",
  "metadata": {
    "original_file": "Cronica_De_Teleorman_0023.html"
  }
}