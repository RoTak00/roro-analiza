{
  "title": "Și-au distrus viața! Doi tineri se află sub control judiciar pentru furt",
  "content": "Și-au distrus viitorul pentru câțiva zeci de lei. Doi tineri cu vârste de 16 ani și 17 ani se află sub control judiciar pentru furt.\n\nPolițiștii din cadrul Poliției municipiului Roșiori de Vede-Biroul Investigații Criminale au continuat cercetările într-un dosar penal cu autor necunoscut privind infracțiunea de furt (bunuri în valoare de 10 000 lei) săvârșită în data de 12 iulie a.c., în municipiul Roșiori de Vede.\n\nÎn urma investigațiilor și cercetărilor efectuate au fost identificate persoanele bănuite de săvârșirea infracțiunii de furt, respectiv doi tineri cu vârste de 16 ani și 17 ani, ambii din municipiul Roșiori de Vede.\n\nÎn urma administrării probatoriului tinerii au fost prezentați Parchetului de pe lângă Judecătoria Roșiori de Vede, față de aceștia s-a dispus luarea măsurii controlului judiciar pe o perioadă de 60 de zile.",
  "metadata": {
    "original_file": "TRNews_0284.html"
  }
}