{
  "title": "Bucuria sărbătorilor din colindele copiilor, la PNL Teleorman",
  "content": "A devenit o tradiție ca de în ajun de sărbători, grupuri de colindători, mici și mari, să colinde prin cântec și voie bună sediul PNL Teleorman.\n\nPreșcolari de la grădinițele 3 și 7 din Alexandria, cât și un grup de proaspeți liceeni de la Colegiul A.I. Cuza, au colindat, marți, cu cântec și bucurie în suflet, în fața gazdelor liberale și a senatorului Eugen Pîrvulescu. Aceștia au fost primiți cu căldură și cu daruri dulci precum copilăria lor.\n\nPreședintele PNL Teleorman, senatorul Pîrvulescu, le-a mulțumit și transmis copiilor să creadă în miracolul de Crăciun și să fie ascultători, pentru ca Moș Crăciun să le lase sub brad cadourile mult așteptate, iar în anul care vine să revină cu noi colinde, la sediul PNL Teleorman, și cu aceeași bucurie în suflet.\n\nMiercuri, sediul PNL Teleorman a răsunat din nou prin cântece de colind, sosind colindători de la Școala Gimnazială nr.5 din Alexandria, care a susținut un frumos program de colinde. Senatorul Eugen Pîrvulescu le-a mulțumit și transmis colindătorilor să ducă mai departe mesajul de sărbători privind Nașterea Domnului Isus, iar la învățătură să aibă rezultatele cele mai bune.\n\nNoi grupuri de colindători sunt așteptați la sediul PNL Teleorman și în zilele care urmează, până la finalul acestei săptămâni.",
  "metadata": {
    "original_file": "Informatia_De_Teleorman_0142.html"
  }
}