{
  "title": "În atenția fermierilor! APIA Teleorman anunță noi măsuri. Vizarea carnetelor de rentier și primirea cererilor de plată, activități suspendate",
  "content": "Având în vedere instituirea stării de urgență la nivel național datorată pandemiei în care ne aflăm si tinand cont de necesitatea aplicării tuturor măsurilor de prevenire a răspândirii COVID-19, în conformitate cu prevederile ordonantelor militare emise pană la aceasta dată de către Ministerul Afacerilor Interne – MAI, informăm fermierii si institutiile administratiei publice locale din judetul Teleorman ca APIA a luat următoarele măsuri:\n• Suspendarea activitătii de vizare a carnetelor de rentier agricol pentru perioada 12.03.2020 – 04.05.2020;\n• Suspendarea activitătii de primire a cererilor unice de plată pentru perioada 16.03.2020 – 06.04.2020, iar în funcție de evoluția pandemiei vom lua măsurile care se impun;\n• Sistarea controalelor la fata locului pentru toate măsurile/programele gestionate de APIA pană la data de 31.03.2020;\n\nÎn această perioadă activitatea APIA se desfasoară in conditii de criză, cu un număr restrâns de functionari, după cum urmează:\n• Actualizarea parcelelor (inscrierea culturilor infiintate in anul agricol 2019-2020, eventuale modificari de suprafată, digitizarea de noi parcele luate in exploatare, stergerea parcelelor pe care nu le mai utilizează, etc.) si depunerea cererilor unice de plată aferente anului 2020 se va desfăsura exclusiv on-line si telefonic, astfel:\n• Parcelele agricole vor fi actualizate/digitizate de către fermier, logându-se în aplicația electronică IPA – Online din orice locație care dispune de un calculator cu legatură la Internet, respectiv de acasă, de la sediul social al firmei, de la primărie, etc., în baza userului si parolei obținute de fermier de la funcționarul APIA care îi gestioneaza cererea;\n• Analizarea/verificarea calității actualizării parcelelor si corectarea eventualelor neconformitati generate de sistemul informatic IPA-Online se vor realiza telefonic, între fermier si funcționarul APIA;\n• Dovada deținerii documentelor doveditoare privind terenul aflat la dispoziția fermierului in anul 2020, adeverința si, după caz, contractul de inchiriere/concesionare incheiat cu primăria/ADS, se va face prin transmiterea acestor documente către funcționarul APIA de către fermier sau primărie, in original sau scanate prin e-mail sau foto prin WhatsApp, fără prezența fermierilor la centrele local/județean al APIA;\n\nPână la această dată, 1 aprilie a.c., la nivelul judetului Teleorman suprafata actualizată pentru anul de cerere 2020 este mică si reprezintă doar 40% din suprafata totală solicitată la plată in anul anterior. Ca atare, rog insistent si fac un apel ferm către toti fermierii din judetul Teleorman să acorde o atentie sporită si implicare maximă in realizarea cât mai rapidă a actualizării parcelelor din cererile unice de plată ale anului 2020.\n\nDeasemenea, rugăm primăriile să acorde fermierilor sprijinul necesar pentru desfăsurarea actiunii de depunere a cererilor la APIA in conditii de sigurantă, evitându-se pe cât posibil prezenta acestora la sediul primăriei sau la sediul APIA, prin efectuarea înregistrărilor/înscrierilor necesare în noile formulare pentru Registrul agricol pentru perioada 2020-2024, urmate de emiterea adeverintelor si transmiterea acestora către APIA (sau fermier), pe baza tabelelor cu programări trimise de APIA.\n• Finalizarea depunerii cererilor la APIA prin închiderea lor în sistemul IPA Online si înregistrarea acestora în baza de date IACS se va face cu acordul scris al fermierului (declaratie pe proprie raspundere semnată de fermier si trimisă scanat sau foto către functionarul APIA);\n• Primirea de către fermier a numărului de înregistrare a cererii în baza de date IACS a APIA reprezintă dovada că acesta a depus o cerere unică de plată pentru campania curentă.\n\n2. Celelalte activități ale APIA, suspendate la acest moment, vor fi reluate în funcție de evoluția pandemiei de COVID-19;",
  "metadata": {
    "original_file": "Informatia_De_Teleorman_0054.html"
  }
}