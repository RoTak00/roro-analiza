{
  "title": "Profesorul acuzat de agresiune sexuală a fost reținut pentru 30 de zile",
  "content": "Judecătorii teleormăneni au decis să-l aresteze pentru 30 de zile pe profesorul din Zimnicea acuzat de agresiune sexuală. Potrivit anchetatorilor, cadrul didactic de la o unitate de învățământ din orașul Zimnicea ar fi exercitat unele ” apropieri nefirești” față de anumite eleve cu ocazia cursurilor desfășurate în incinta unității școlare.\n\nPoliticianul și profesorul din Zimnicea acuzat de agresiune sexuală își petrece următoarele 30 de zile în arestul IPJ Teleorman.\n\n”În urma administrării probelor cadrul didactic a fost prezentat instanței de judecată care a dispus arestarea preventivă pentru 30 de zile. Cel în cauză a fost introdus in Centrul de Reținere și Arest Preventiv al Inspectoratului de Poliție județean Teleorman”, se arată într-o informare de prsă a Poliției Teleorman.\n\nOamenii legii s-au autosesizat după ce în spațiul public a apărut informația potrivit căreia un cadru didactic de la o unitate de învățământ din orașul Zimnicea ar fi exercitat unele ” apropieri nefirești” față de anumite eleve cu ocazia cursurilor desfășurate în incinta unității școlare.\n\nDouă eleve de 13 și 15 ani de la școala din Zimnicea au depus plângere împotriva consilierului județean Cornel Bleajnă, profesor la o școală din oraș. Acesta ar fi acuzat de agresiune sexuală. Conducerea PSD Teleorman a luat imediat măsura excluderii acestuia din partid.\n\nÎn urma verificărilor efectuate de polițiști la unitatea respectivă de învățământ a fost întocmit dosar penal sub aspectul săvârșirii infracțiunii de ” agresiune sexuală „, faptă prevăzută și pedepsită Codul Penal.\n\nCornel Bleajă este membru al Consiliului Judeţean Teleorman şi a fost vicepreşedinte a acestei instituţii. Cornel Bleajă a demisionat din funcția de profesor. Demisia invocă probleme personale şi familiale.",
  "metadata": {
    "original_file": "TRNews_0237.html"
  }
}