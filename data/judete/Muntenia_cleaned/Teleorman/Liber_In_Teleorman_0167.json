{
  "title": "64,8% rată de promovare la Evaluarea Națională, în Teleorman. Nicio medie de 10",
  "content": "Evaluarea Națională din acest an a înregistrat cele mai slabe rezultate din ultimele patru sesiuni. Conform datelor oficiale, dintre cei 152.903 elevi prezenți, doar 113.708 au reușit să obțină medii mai mari sau egale cu 5, ceea ce reprezintă o rată de promovare de 74,4%. Aceste rezultate sunt în scădere comparativ cu anii anteriori: 76,2% în 2023, 82,3% în 2022 și 76,8% în 2021.\n\nUnul dintre județele cu cele mai scăzute rate de promovare este Teleorman, aici unde doar 64,8% dintre candidați au obținut medii peste 5, cu mult sub media națională. Este de remarcat că niciun elev din Teleorman nu a reușit să obțină nota maximă de 10.\n\nRezultatele la Evaluarea Naţională 2024 Teleorman au fost publicate pe EDU.RO. Introduceţi codul de candidat AICI pentru a afla ce notă a primit elevul la examenul de Evaluare Naţională.\n\nNemulțumiții pot contesta notele. „Contestațiile pot fi depuse la centrele de examen sau transmise prin mijloace electronice astăzi, 3 iulie (în intervalul orar 16:00 – 19:00) și joi, 4 iulie (în intervalul orar 8:00 – 12:00)”, a transmis Ministerul Educației. Rezultatele finale vor fi afișate marți, 9 iulie.",
  "metadata": {
    "original_file": "Liber_In_Teleorman_0167.html"
  }
}