{
  "title": "Doi tineri din Izvoarele, prinşi cu petarde şi baterii artificii de poliţiştii giurgiuveni",
  "content": "În urma unui control de rutină în trafic, poliţiştii au identificat în interiorul unui autoturism, mai multe articole pirotehnice, deţinute fără drept de către un tânăr de 21 de ani, din comuna Izvoarele, judeţul Teleorman, fiind ridicate în vederea continuării cercetărilor. \n\n \n\n În ziua de 18 decembrie a.c., poliţiştii din cadrul I.P.J. Giurgiu – Serviciul Arme, Explozivi şi Substanţe Periculoase şi S.P.F. Vedea au organizat şi desfăşurat o acţiune pentru prevenirea şi combaterea faptelor ce aduc atingere prevederilor Legii 126/1995 privind regimul materialelor explozive. \n\n \n\n Cu această ocazie, în urma unui control de rutină în trafic, au fost identificaţi doi tineri de 21 respectiv 24 de ani, ambii din comuna Izvoarele, judeţul Teleorman, care deţineau, fără drept, în portbagajul autoturismului cu care se deplasau, mai multe tipuri de articole pirotehnice. \n\n \n\n Astfel, s-a procedat la verificarea amănunţită a interiorului autoturismului fiind identificate 24 de baterii artificii de diferite tipuri şi mărci, precum şi 142 de petarde. \n\n \n\n Cu privire la produsele identificate, unul dintre cei doi tineri a precizat că îi aparţin şi că le achiziţionase în cursul zilei de 18 decembrie a.c., de la persoane necunoscute, cu intenţia de a le folosi în noaptea de Anul Nou, menţionând faptul că nu este autorizat pentru astfel de operaţiuni. \n\n \n\n Ca urmare a celor constatate, toate articolele pirotehnice au fost ridicate în vederea continuării cercetărilor. Se efectuează cercetări sub aspectul săvârşirii infracţiunii de orice operaţiuni cu articole pirotehnice efectuat fără drept.",
  "metadata": {
    "original_file": "Informatia_De_Teleorman_0141.html"
  }
}