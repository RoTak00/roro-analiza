{
  "title": "Grav accident rutier! Un elicopter SMURD a fost solicitat! Un minor este resuscitat",
  "content": "Un copil de numai 2 ani se zbate între viață și moarte după ce autoturismul în care se afla s-a izbit de un cap de pod. Micuțul este resuscitat, urmând a fi transportat cu elicopterul SMURD la o unitate medicală din municipiul București, pentru acordare de îngrijiri medicale. Din păcate și alte 4 persoane sunt rănite.\n\nUn nou accident deosebit de grav tulbură liniștea acestui weekend. Evenimentul rutier s-a petrecut pe DJ 504, în localitatea Orbeasca.\n\nDin primele informații se pare că un bărbat în vârstă de 31 de ani, din localitatea Smârdioasa, județul Teleorman, în timp ce conducea un autoturism pe DJ 504, a părăsit partea carosabilă lovindu-se de un cap de pod. Din primele informații se pare că un bărbat în vârstă de 31 de ani, din localitatea Smârdioasa, județul Teleorman, în timp ce conducea un autoturism pe DJ 504, a părăsit partea carosabilă lovindu-se de un cap de pod.\n\nÎn urma impactului a rezultat vătămarea corporală a conducătorului auto un bărbat de 31 de ani și altor 4 pasageri, respectiv un adult de 44 de ani și trei minori cu vârste de 2, 4 și 10 ani. Doi dintre minori au fost transportați la o unitate medicală în vederea acordării de îngrijiri medicale. Minorul de 2 ani rănit grav, este resuscitat la fața locului, urmând a fi transportat cu elicopterul SMURD la o unitate medicală din municipiul București, pentru acordare de îngrijiri medicale.\n\nÎn cauză polițiștii efectuează cercetări pentru stabilirea cauzelor și împrejurărilor în care s-a produs accidentul.",
  "metadata": {
    "original_file": "TRNews_0275.html"
  }
}