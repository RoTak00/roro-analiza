{
  "title": "Contrabandă cu țigări. Polițiștii din Videle au găsit 20.000 de țigări, în mașina uni bărbat din București",
  "content": "Polițiștii din cadrul Serviciului de Investigare a Criminalității Economice Teleorman cercetează un bărbat în vârstă de 42 de ani, domiciliat în municipiul București, bănuit de comiterea infracțiunii de contrabandă asimilată.\n\nLa data de 03.03.2020, cu sprijinul polițiștilor din Videle, bărbatul a fost depistat pe raza comunei Crevenicu, în timp ce conducea un autoturism în care au fost identificate 20.000 de țigarete, nemarcate fiscal.\n\nÎn cauză a fost întocmit dosar penal, iar țigaretele au fost ridicate în vederea cercetărilor. Față de bărbat a fost luată măsura reținerii, acesta fiind introdus în Centrul de Reținere și Arestare Preventivă Teleorman. Cercetările continuă.",
  "metadata": {
    "original_file": "Informatia_De_Teleorman_0085.html"
  }
}