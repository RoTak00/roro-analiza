{
  "title": "Incendiu, la Roşiorii de Vede. Două butelii au luat foc. Pompierii au reuşit să evite un dezastru",
  "content": "Incendiu puternic la o anexă gospodărească din municipiul Roşiorii de Vede. Focul a distrus încăperea unde era amenajată bucătăria, mobilierul şi aparatura electrocasnică, iar valoarea pagubelor a fost estimată la aproximativ 150 de milioane de lei vechi.\n\nPotrivit ISU Teleorman, din interiorul bucătariei au fost evacuate două butelii ce puteau pune în pericol viaţa salvatorilor, acestea fiind cuprinse de flăcări. \n\n Pompierii militarii au reuşit să localizeze şi să lichideze incendiul, înainte ca acesta să se propage la casa de locuit, aflată în imediata apropiere. Valoarea bunurilor salvate a fost apreciată la peste un miliarde de lei vechi. \n\n Cauza probabilă a incendiului, spun pompierii, ar fi fost o defecțiune la aparatul de gătit, lăsat în funcţiune nesupravegheat. \n\n La acest eveniment nu s-au înregistrat victime.",
  "metadata": {
    "original_file": "Informatia_De_Teleorman_0272.html"
  }
}