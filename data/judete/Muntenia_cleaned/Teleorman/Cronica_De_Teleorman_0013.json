{
  "title": "Cort ISU pentru pompierii zimniceni, achiziționat de primărie | Cronica de Teleorman / Ştiri din Teleorman şi nu numai",
  "content": "Detașamentul de Pompieri Zimnicea a primit din partea Primăriei un cort special ISU, pentru o cât mai bună desfășurare a activității în noua locație a Detașamentului, vechiul campus al liceului de pe strada Mihai Viteazu (magistrala). Cortul ISU a fost achiziționat de către Primărie, și oferă condiții optime. Prelata este din PVC, tratată UV, antimucegai și rezistentă la foc. Scheletul este metalic de înaltă rezistență, cu sistem de iluminat și sistem de încălzire/răcire. \n\n \n\n Colaborarea dintre Primărie și Detașamentul de Pompieri are drept scop siguranța cetățenilor în caz de incendii și alte situații de urgență, un scop comun ambelor instituții, a transmis Primăria Orașului Zimnicea \n\n \n\n „Moș Crăciun a venit mai devreme anul acesta pentru pompierii zimniceni. Primarul orașului Zimnicea, dl.Petre Pârvu, informează cetățenii că Detașamentul de Pompieri Zimnicea a primit din partea Primăriei un cort special ISU, pentru o cât mai bună desfășurare a activității în noua locație a Detașamentului, vechiul campus al liceului de pe strada Mihai Viteazu (magistrala). Această locație a fost de asemenea oferită gratuit pompierilor pe o perioadă de 5 ani. \n\n \n\n A fost nevoie de acest ajutor din partea Primăriei pentru că Detașamentul de Pompieri Zimnicea își reconstruiește vechea cazarmă, până la finalizarea lucrărilor pompierii urmând să își desfășoare activitatea în vechiul campus al liceului”, anunță Primăria Orașului Zimnicea.",
  "metadata": {
    "original_file": "Cronica_De_Teleorman_0013.html"
  }
}