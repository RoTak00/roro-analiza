{
  "title": "Programul proiecțiilor Moromeții 3: Când va fi avanpremiera la Alexandria",
  "content": "Unul dintre cele mai așteptate filme românești ale anului, Moromeții 3 , continuarea trilogiei inspirate din opera lui Marin Preda, și-a anunțat programul avanpremierelor, spre bucuria cinefililor din întreaga țară. În Alexandria, filmul va fi proiectat la Happy Cinema pe 19, 20 și 21 noiembrie.\n\nFilmul a avut deja o proiecție specială la Videle și a fost primit cu entuziasm de spectatori. Filmările s-au desfășurat anul trecut în mai multe locații din România, printre care Talpa, județul Teleorman – situată la doar 45 de kilometri de Siliștea-Gumești, satul natal al scriitorului Marin Preda. Alte locuri cheie includ Sinaia, București, Golești și câteva sate din jurul Capitalei.\n\nPrispa casei Moromeților, devenită simbolică pentru trilogie, a fost refăcută special pentru filmările din 2017 și din 2023, păstrând autenticitatea poveștii.\n\nFilmul este produs de Oana Bujgoi Giurgiu și Tudor Giurgiu. Ei au reușit să aducă în prim-plan o poveste plină de emoție și simbolism, ce continuă să exploreze universul rural al familiei Moromete, o poveste emblematică pentru cultura românească.\n\nMoromeții 3, premiera pe 22 noiembrie 2024. Filmările au avut loc în Teleorman\n\nÎncep filmările pentru Moromeții 3 – Producția va cuprinde detalii din jurnalul lui Marin Preda",
  "metadata": {
    "original_file": "Liber_In_Teleorman_0053.html"
  }
}