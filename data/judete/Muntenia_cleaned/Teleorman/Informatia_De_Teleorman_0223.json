{
  "title": "ISU Teleorman: 11 ofiţeri şi 86 de subofiţeri au fost avansaţi în grad",
  "content": "Astăzi, 01 august a.c., în conformitate cu prevederile Legii nr. 80/1995 privind Statutul cadrelor militare, cu modificările și completările ulterioare și a O.M.A.I. nr. 177/2016 privind activitatea de management resurse umane în unitățile militare ale M.A.I., în semn de apreciere a personalului pentru profesionalismul, personalitatea, spiritul de organizare, inițiativa și rezultatele deosebite în activitate, Inspectoratul pentru Situații de Urgență „A.D. Ghica” al județului Teleorman a organizat un ceremonial militar pentru avansarea în gradul următor, la termen, a unui număr de 11 ofițeri și 86 de subofițeri.\n\nSituația pe subunități cu personalul avansat se prezintă astfel:\n\n– la Detașamenul de Pompieri Turnu Măgurele: 20 de subofițeri;\n\n– la Detașamentul de Pompieri Roșiorii de Vede: 2 ofițeri și 16 subofițeri;\n\n– la Detașamentul de Pompieri Zimnicea: un ofițer și 19 subofițeri;\n\n– la Detașamentul de Pompieri Videle: un ofițer și 14 subofițeri.\n\nCu această ocazie, colonelul Marius Sancu, inspectorul şef al ISU Teleorman, i-a felicitat pe cei care astăzi au mai făcut un pas în cariera militară, arma „Pompieri”, și le-a dorit succese depline în activitatea profesională!",
  "metadata": {
    "original_file": "Informatia_De_Teleorman_0223.html"
  }
}