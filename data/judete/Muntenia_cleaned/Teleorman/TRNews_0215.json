{
  "title": "Grav accident rutier! Un bărbat a murit",
  "content": "Un bărbat de doar 35 de ani a murit în urma unui accident rutier. Acesta a fost acroșat de un autoturism. Victima se afla pe bicicletă.\n\nO persoană a fost grav rănită, murind la scurt timp în urma unui accident rutier. Polițiștii au fost sesizați prin Sistemul Național Unic pentru Apeluri de Urgență 112, cu privire la faptul că pe DE 70, în localitatea Măldăeni, a avut loc un eveniment rutier.\n\nDeplasați la fața locului, polițiștii rutieri au constatat faptul că, un tânăr în vârstă de 25 de ani, din localitatea Măldăeni, în timp ce conducea un autoturism din direcția de deplasare municipiul Roșiori de Vede către judetul Olt, în împrejurări care vor fi stabilite cu ocazia cercetărilor, ar fi acroșat un biciclist, un bărbat în vărstă de 35 de ani, din localitatea Măldăeni.\n\nÎn urma evenimentului a rezultat vătămarea corporală gravă a bărbatului în vârstă de 35 de ani, care a fost transportat la o unitate medicală unde,ulterior a decedat.\n\nÎn cauză, polițiștii efectuează cercetări pentru stabilirea cauzelor și împrejurărilor în care s-a produs evenimentul rutier.",
  "metadata": {
    "original_file": "TRNews_0215.html"
  }
}