{
  "title": "Accident rutier în municipiul Alexandria. O femeie a ajuns la spital | Cronica de Teleorman / Ştiri din Teleorman şi nu numai",
  "content": "Evenimentul rutier s-a petrecut, sâmbătă, în jurul orei 17.10, în municipiul Alexandria, la intersecția străzilor București cu Alexandru Ghica. \n\n Pompierii au ajuns în scurt timp la fața locului, cu două echipaje de pompieri, cu o autospecială de stingere și o ambulanță SMURD, precum și un echipaj medical SAJ.\n\nÎn urma coliziunii dintre cele două autoturisme, două persoane au avut nevoie de îngrijiri medicale. Astfel, o femeie, conștientă și cooperantă, care acuza dureri lombare, a fost preluată de echipajul SAJ, a primit primul ajutor și a fost transportată la U.P.U. Alexandria, iar un bărbat, cu atac de panică, după ce a fost asistat la fața locului de echipajul SMURD, a refuzat să meargă la spital.\n\nPompierii au continuat misiunea pentru asigurarea măsurilor P.S.I., iar autoritățile competente au preluat cazul pentru cercetări. \n\n Cazul a rămas în atenția Poliției, pentru stabilirea circumstanțele producerii evenimentului rutier, fiind întocmit dosar penal de vătămare coporală din culpă.",
  "metadata": {
    "original_file": "Cronica_De_Teleorman_0163.html"
  }
}