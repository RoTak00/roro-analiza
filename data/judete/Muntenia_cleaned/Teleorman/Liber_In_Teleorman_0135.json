{
  "title": "Traversarea Zimnicea-Svishtov cu două feriboturi: O alternativă rapidă pentru șoferii afectați de reparațiile de la Podul Prieteniei",
  "content": "Începând cu data de 1 august 2024, traversarea Dunării între Zimnicea (România) și Svishtov (Bulgaria) se realizează cu ajutorul a două feriboturi, care pleacă simultan de pe ambele maluri. Această măsură vine în sprijinul șoferilor, mai ales în contextul lucrărilor de reparații de la Podul Prieteniei Giurgiu-Ruse, care afectează traficul între cele două țări.\n\nȘoferii care aleg să traverseze Dunărea pe la Zimnicea pot verifica timpii de așteptare pe platforma Trafic On-line . Potrivit informațiilor noastre, timpul mediu de așteptare la punctul de trecere Zimnicea este de aproximativ 10 minute, ceea ce face ca această rută să fie una relativ rapidă și eficientă.\n\nFeriboturile operează în tandem, asigurând curse regulate între Svishtov și Zimnicea în intervalul orar 08:00-19:00. Această soluție este utilă pentru românii care călătoresc în vacanță în Bulgaria, Grecia sau Turcia, oferind o alternativă la Podul Prieteniei, care a intrat în reparații pe partea bulgară din 10 iulie 2024. Lucrările sunt estimate să dureze patru luni, timp în care circulația se va desfășura pe un singur fir, situație care cauzează întârzieri semnificative constant.\n\nProgramul curselor de FERIBOT, la Zimnicea. Cum se circulă de când au început lucrările la Podul Prieteniei",
  "metadata": {
    "original_file": "Liber_In_Teleorman_0135.html"
  }
}