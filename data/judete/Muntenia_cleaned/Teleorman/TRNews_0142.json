{
  "title": "Accident rutier în Alexandria! Pieton rănit",
  "content": "Un șofer băut a accidentat un pieton. Poliția Municipiului Alexandria a fost alertată prin apel la 112 cu privire la un accident rutier la intersecția străzilor Av. Colfescu și Independenței. Potrivit cercetărilor, autoturismul condus de un bărbat de 46 de ani din Alexandria a acroșat ușor o femeie de 66 de ani angajată în traversarea străzii Av. Colfescu, fără a se asigura corespunzător.\n\nEvenimentul a cauzat rănirea ușoară a pietonului, care a fost transportat la spital pentru îngrijiri medicale. Testarea cu aparatul etilotest a arătat că șoferul era sub influența alcoolului, având o valoare de 0,76 mg/l alcool pur în aerul expirat. Acesta a fost transportat la o unitate medicală pentru recoltarea de mostre biologice de sânge, necesare stabilirii alcoolemiei.\n\nUn dosar penal a fost întocmit sub aspectul infracțiunilor de vătămare corporală din culpă și conducere sub influența alcoolului, iar cercetările sunt în curs sub supravegherea Parchetului de pe lângă Judecătoria Alexandria.\n\nCu acest prilej, polițiștii din Teleorman reamintește pietonilor să fie precauți și să respecte regulile de traversare pentru a evita astfel de incidente rutiere.",
  "metadata": {
    "original_file": "TRNews_0142.html"
  }
}