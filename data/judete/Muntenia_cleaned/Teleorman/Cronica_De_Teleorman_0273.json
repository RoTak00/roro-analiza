{
  "title": "Pieton lovit mortal de o maşină pe DN 51, în localitatea Smârdioasa | Cronica de Teleorman / Ştiri din Teleorman şi nu numai",
  "content": "Un bărbat de 48 de ani, din comuna Ștorobăneasa, a fost lovit mortal de o mașină, în timp ce se deplasa pe carosabil, pe DN51, pe raza localități Smîrdioasa, în noaptea de luni spre marți, informează IPJ Teleorman.\n\n„Poliţiştii au fost sesizaţi prin Sistemul Naţional Unic pentru Apeluri de Urgenţă 112, cu privire la faptul că, în comuna Smârdioasa, judeţul Teleorman, a avut loc un eveniment rutier. Deplasată la faţa locului echipa operativă din cadrul Poliţiei oraşului Zimnicea a constatat faptul că, în timp ce o femeie în vârstă de 44 de ani, din comuna Cervenia, judeţul Teleorman, conducea un autoturism pe DN 51, la km 14+550 m, în împrejurări care vor fi stabilite cu ocazia cercetărilor, ar fi acroşat un pieton, un bărbat în vârstă de 48 de ani, din comuna Ştorobăneasa, judeţul Teleorman”, precizează IPJ Teleorman. \n\n În urma evenimentului, a rezultat decesul pietonului în vârstă de 48 de ani. \n\n Conducătoarea auto a fost testată cu aparatul etilotest, rezultatul fiind negativ.",
  "metadata": {
    "original_file": "Cronica_De_Teleorman_0273.html"
  }
}