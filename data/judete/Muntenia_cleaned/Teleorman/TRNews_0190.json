{
  "title": "Un singur elev de 10 are județul Teleorman la Evaluarea Națională!",
  "content": "Școala Gimnazială nr. 1 Videle este singura din județul Teleorman care a reușit să aibă un elev de 10 la Evaluarea Națională 2023. Cea mai mare școală din județ, Școala Gimnazială ”Ștefan cel Mare” din Alexandria nu are elev pe ”podium”.\n\nUn elev din Videle a reușit să obțină media 10 la Evaluarea Națională 2023, fiind singurul din Teleorman cu nota 10 atât la Limba Română, cât și la Matematică.\n\nPodiumul este completat de 3 elevi cu aceeași medie, 9,95. Aceștia sunt de la Școala Gimnazială nr. 1 Videle, Școala Gimnazială nr. 3 Lăceni și Școala Gimnazială ”Zaharia Stancu” Roșiori de Vede.\n\nPe ultima poziție a podiumului, cu media 9,90 se află tot trei elevi. Aceștia sunt de la Școala Gimnazială nr. 1 Videle, Școala Gimnazială ”Mihai Viteazul” Alexandria și Școala Gimnazială ”Mircea cel Bătrân” Turnu Măgurele.\n\nFără îndoială cea mai performantă unitate de învățământ în ceea ce privește Evaluarea Națională, cel puțin înainte de contestații, este Școala din Videle.\n\nAvem și două școli cu 0 promovabilitate. Este vorba despre Școala Gimnazială Poroschia. La această unitate de învățământ a fost un singur candidat care a absentat. Aceeași situația a fost înregistrată și la Școala Gimnazială Răsmirești. Din cei 5 candidați niciunul nu a fost să susțină examenul.\n\nMediile județului Teleorman ar putea să mai crească puțin după depunerea contestațiilor.",
  "metadata": {
    "original_file": "TRNews_0190.html"
  }
}