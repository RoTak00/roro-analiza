{
  "title": "Directorul General al CNI, vizită în Alexandria, la Spitalul Județean | Cronica de Teleorman / Ştiri din Teleorman şi nu numai",
  "content": "Manuela Pătrășcoiu, directorul general al Companiei Naționale de Investiții – C.N.I. S.A., este așteptată luni, 13 noiembrie, la Alexandria, pentru a prelua amplasamentul noului obiectiv de investiții privind construirea unui corp nou de clădire, în curtea Spitalului Județean de Urgență Alexandria. Clădirea va fi practic un nou spital care va avea subsol, parter și 5 etaje, unde vor fi relocate secțiile care funcționează în acest moment în Corpul C al spitalului județean de urgență, corp care nu mai corespunde standardelor și normelor actuale de derulare a actului medical.\n\nÎntâlnirea cu autoritățile locale este programată la ora 11.00, la spital.",
  "metadata": {
    "original_file": "Cronica_De_Teleorman_0192.html"
  }
}