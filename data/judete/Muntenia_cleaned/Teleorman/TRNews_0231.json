{
  "title": "Focuri de armă în Alexandria! Polițiștii au intervenit într-un conflict, dar au fost agresați",
  "content": "Două persoane implicate în conflict au fost prezentate instanței de judecată, care a dispus arestarea preventivă pentru 30 de zile față de o persoană și măsura arestului la domiciliu pentru 60 de zile, pentru cealaltă persoană. Persoană arestată preventiv a fost introdusă in Centrul de Reținere și Arestare Preventivă al Inspectoratului de Poliție județean Teleorman.\n\nDouă focuri de armă au folosit polițiștii din Teleorman pentru calmarea spiritelor aprinse în urma unui conflict izbucnit între mai multe persoane.\n\nPolițiștii din Teleorman au făcut uz de armamentul din dotare. Aceștia au tras două focuri de armă pentru aplanarea unui conflict după ce unul dintre colegii lor a fost tăiat la mână de unul dintre scandalagii.\n\nPoliția Municipiului Alexandria a fost sesizată prin Sistemul Național Unic pentru Apeluri de Urgență 112, de un cetățean din municipiul Alexandria, pentru a interveni la un eveniment.\n\nLa fața locului s-a deplasat o patrulă mixtă de ordine publică, iar în momentul în care a legitimat una dintre persoane, de sex masculin, aflată la adresa respectivă, aceasta, împreună cu alte 4-5 persoane, au devenit recalcitrante.\n\nPentru aplanarea conflictului, au fost executate două focuri de avertisment în plan vertical de către unul din membrii patrulei.\n\nÎn continuare, se efectuează cercetarea la fața locului, pentru stabilirea situației de fapt.",
  "metadata": {
    "original_file": "TRNews_0231.html"
  }
}