{
  "title": "Un bărbat care și-a agresat concubina și a încălcat ordinul de protecție, ARESTAT",
  "content": "În ziua de 9 ianuarie a.c., în jurul orei 16:00, în urma unor discuții în contradictoriu, un bărbat în vârstă de 53 de ani ar fi exercitat acte de violență asupra concubinei sale (femeie în vârstă de 55 de ani), în timp ce se aflau la locuința comună, din comuna Mârzănești.\n\nÎn aceeași zi, în jurul orei 21:00, bărbatul s-a reîntors la domiciliul comun, încălcând astfel măsurile stabilite prin ordinul de protecție provizoriu.\n\nÎn cauză a fost întocmit dosar penal sub aspectul săvârșirii infracțiunilor de violență în familie și încălcarea măsurilor stabilite prin ordinul de protecție, cercetările fiind continuate sub coordonarea Parchetului de pe lângă Judecătoria Alexandria.\n\nLa data de 14 ianuarie a.c., judecătorul de drepturi și libertăți a dispus arestarea preventivă a bărbatului, pentru 30 de zile, a transmis IPJ Teleorman.",
  "metadata": {
    "original_file": "Liber_In_Teleorman_0013.html"
  }
}