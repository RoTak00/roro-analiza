{
  "title": "Alături de oameni în comuna Traian /Promovare electorală | Cronica de Teleorman / Ştiri din Teleorman şi nu numai",
  "content": "Cetățenii din comuna Traian s-au întâlnit cu Adrian Ionuț Gâdea președintele Consiliului Județean Telorman și cu Gabriel Cristea, primar PSD în funcție, candidat pentru un nou mandat. \n\n \n\n Au prezentat un scurt bilanț al realizărilor de până acum și au discutat despre planurile viitoare pentru dezvoltarea localității Traian, despre atragerea de noi fonduri europene și guvernamentale, despre necesitatea colaborării strânse între administația locală și cea județeană pentru realizarea de noi proiecte care să ducă la creșterea calității vieții locuitorilor.\n\nGabriel Cristea a evidențiat proiectele finalizate sub conducerea sa, cum ar fi modernizarea iluminatului public, amenajarea parcului și a terenurilor de sport, construirea capelei mortuare, reabilitarea dispensarului și a căminului cultural, înființarea Târgului comunal etc. În ceea ce privește proiectele viitoare, atât Adrian Ionuț Gâdea, cât și Gabriel Cristea au subliniat necesitatea continuării investițiilor în infrastructură și servicii publice, propunând noi proiecte care să sprijine dezvoltarea economică și socială a comunei, pe primul plan fiind modernizarea drumurilor de interes local și înființarea rețelei de canalizare. \n\n \n\n #Promovare electorală",
  "metadata": {
    "original_file": "Cronica_De_Teleorman_0133.html"
  }
}