{
  "title": "COD ROȘU de caniculă! Recomandările ISU Teleorman",
  "content": "Interval de valabilitate: 17 iulie \n\n Fenomene vizate: val de căldură intens și persistent, caniculă, disconfort termic deosebit de accentuat\n\nSe vor înregistra temperaturi maxime între 37 și 42 de grade. Disconfortul termic va fi deosebit de accentuat, iar indicele temperatură-umezeală (ITU) va depăși pragul critic de 80 de unități. Minimele termice nu vor coborî sub 22…24 de grade, astfel că vor caracteriza nopți tropicale.\n\nNU aprindeți focul în zone cu vegetație uscată sau împădurite! Vă reamintim că arderea vegetației uscate este interzisă!\n\nResturile de țigară pot genera incendii. NU le aruncați la întâmplare!\n\nConsultați site-ul oficial al Administrației Naționale de Meteorologie și aflați mai multe despre codurile emise https://www.meteoromania.ro/avertizari/\n\nInformații despre modul de comportare pe timp de caniculă pot fi obținute prin accesarea platformei naționale de pregătire pentru situații de urgență fiipregatit.ro.",
  "metadata": {
    "original_file": "Liber_In_Teleorman_0157.html"
  }
}