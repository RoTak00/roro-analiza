{
  "title": "Un bărbat s-a înecat în balta Grosu 4",
  "content": "O persoana s-a înecat în balta Grosu 4, de pe raza localității Schitu Poienari. Pompierii au intervenit cu o autospecială de scafandri cu barcă de salvare, o autospecială de descarcerare și un echipaj SAJ.\n\nBărbatul înecat, de aproximativ 53 de ani, a fost găsit de scafandri în apropiere de călugărul bălții, fără semne vitale. Acesta a fost scos la mal de pompieri și predat echipajului SAJ cu medic.\n\nCu tot efortul personalului medical, persoana a fost declarată decedată după efectuarea manevrelor de resuscitare, conform protocolului. Cazul a rămas în atenția autorităților competente pentru cercetări, potrivit ISU Teleorman.",
  "metadata": {
    "original_file": "Liber_In_Teleorman_0197.html"
  }
}