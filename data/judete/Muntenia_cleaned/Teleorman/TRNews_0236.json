{
  "title": "200 de grame de cannabis și 2 grame de ecstasy depistate în casa unui distribuitor de droguri",
  "content": "Un distribuitor de droguri care aproviziona mai multe persoane din județul Teleorman a fost arestat de polițiștii din Teleorman. În urma unei percheziții domiciliare, în casa bărbatului a fost descoperite aproximativ 200 grame de cannabis, 2 grame mdma (ecstasy), 3 grindere și un mini cântar de mare precizie. El a fost reținut pentru 30 de zile fiind introdus în Centrul de Reținere și Arest Preventiv al IPJ Teleorman.\n\nÎn baza unor informații obținute, polițiștii din cadrul Serviciului de Combatere a Criminalității Organizate Teleorman, în colaborare cu un procuror din cadrul DIICOT-Biroul Teritorial Teleorman, s-au sesizat din oficiu cu privire la faptul că mai multe persoane din județul Teleorman se aprovizionau cu cannabis pentru consum propriu de la un traficant din județul Ilfov.\n\nAstfel, aceștia au organizat și executat o percheziție pe raza localității Chiajna, județul Ilfov la domiciliul traficatului. Cu această ocazie au fost identificate și ridicate în vederea cercetărilor aproximativ 200 grame de cannbis, 2 grame mdma, 3 grindere și un mini cântar de mare precizie. Traficantul în vârstă de 22 de ani a fost condus la sediul DIICOT, fiind dispusă reținerea sa pentru 24 de ore, fiind introdus în Centrul de Reținere și Arest Preventiv al IPJ Teleorman.\n\nLa activitate a participat o grupă de intervenție din cadrul B.S.I. a Jandarmeriei. Suportul tehnic a fost asigurat de Brigada Operațiuni Speciale București.",
  "metadata": {
    "original_file": "TRNews_0236.html"
  }
}