{
  "title": "Patronul firmei care a lăsat în paragină Casa de Cultură din Alexandria, REȚINUT",
  "content": "Miercuri dimineață, Silviu Sorinel Tane, patronul firmei care a obținut inițial contractul pentru renovarea Casei de Cultură, a fost ridicat de mascați din locuința sa din Alexandria. Potrivit surselor noastre, Tane a fost reținut pentru 24 de ore și se află în prezent la secția 18 de Poliție.\n\nFirma CARINA & FLORI S.R.L., care a câștigat licitația pentru reabilitarea Casei de Cultură din Alexandria, are domiciliul fiscal în satul Cosmești și sediul secundar în București. Fondată de Florea Tane, tatăl lui Silviu Sorinel Tane, compania nu mai desfășoară lucrări de renovare la acest proiect din toamna anului 2021.\n\nMotivul reținerii lui Silviu Sorinel Tane ar fi legat de falsificarea unor acte și obținerea de bani prin mijloace frauduloase. Ancheta este în desfășurare, iar autoritățile urmează să clarifice toate aspectele legate de acest caz.\n\nPentru completarea materialului probator, miercuri dimineaţă au fost puse în executare două mandate de percheziţie.\n\n„Cel în cauză urmează a fi condus la audieri, în baza mandatului de aducere emis pe numele acestuia, în vederea dispunerii măsurilor legale ce se impun”, potrivit autorităților.\n\nCercetările sunt continuate de către Serviciul de Investigare a Criminalităţii Economice – Sector 5, sub supravegherea Parchetului de pe lângă Judecătoria Sectorului 5.\n\nGaranţia de bună execuţie a contractului se constituie de către contractant în scopul asigurării autorităţii contractante de îndeplinirea cantitativă, calitativă şi în perioada convenită a contractului de achiziţie publică/contractului subsecvent.\n\nDe ce arată ca după bombardament Casa de Cultură din Alexandria – Explicații oficiale",
  "metadata": {
    "original_file": "Liber_In_Teleorman_0212.html"
  }
}