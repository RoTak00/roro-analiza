{
  "title": "Incendiu autoturism pe DN52, zona Izvorul Rece",
  "content": "Incendiu pe DN52, în zona Izvorul Rece: un autoturism a fost cuprins de flăcări. La fața locului au intervenit rapid o autospecială de stingere și o ambulanță SMURD, pentru a gestiona situația de urgență.\n\nDeși ancheta este în desfășurare, nu este exclus ca autoturismul să fi luat foc din cauza suprasolicitării motorului, generată de faptul că a stat prea mult în trafic. Se circulă extrem de greu în zona respectivă, traficul fiind de multe ori blocat din cauza lucrărilor de reabilitare a drumului.\n\nDrumul național DN52 se află în reabilitare de multă vreme, însă lucrările sunt aproape inexistente, ceea ce provoacă mari nemulțumiri în rândul șoferilor. Firma contractată de Compania Națională de Investiții (CNI) nu a efectuat lucrările conform termenelor stabilite, iar întârzierea acestora contribuie semnificativ la problemele de trafic.\n• la sosirea pompierilor, focul se manifesta generalizat, la întregul autoturism, fără a fi înregistrate victime. Incendiul a fost localizat și lichidat în limitele găsite;\n• din primele verificări, a reieșit că evenimentul s-a produs de la un scurtcircuit, la instalația electrică a mașinii.",
  "metadata": {
    "original_file": "Liber_In_Teleorman_0193.html"
  }
}