{
  "title": "Seria întâlnirilor președintelui Consiliului Județean Adrian Gâdea cu cetățenii a continuat în comunele Talpa, Gălăteni, Frăsinet, Ciolanești și Buzescu / Promovare electorală | Cronica de Teleorman / Ştiri din Teleorman şi nu numai",
  "content": "Alături de Marian Dinu, candidat pentru funcția de primar al comunei Talpa, Adrian Gâdea s-a aflat în mijlocul cetățenilor dornici să-și exprime opiniile și să afle mai multe despre planurile de dezvoltare ale zonei. În cadrul acestei întâlniri, cei doi candidați au prezentat proiectele pe care le au pentru dezvoltarea comunei și îmbunătățirea condițiilor de trai ale tuturor localnicilor. Infrastructura, educația și sănătatea vor fi principalele domenii pe care se vor axa în mandatul viitor, realizarea sistemului de alimentare cu gaze, asfaltarea tuturor străzilor și realizarea de rigole pentru colectarea apelor pluviale, amenajarea unui teren de sport cu gazon sintetic și instalație de iluminat nocturnă la Școala Talpa Ogrăzile, înființarea unei Școli Profesionale pentru tinerii din toată zona, înființarea unui Centru de Sănătate, care să încludă cabinet de medicină de familie și cabinet stomatologic, înființarea unui Serviciu Social pentru Persoane Vârstnice (transport în vederea primirii de servicii medicale) și dezvoltarea unui Serviciu Social Integrat (centru rezidențial pentru persoane vârstnice dependente și îngrijire bătrâni la domiciliu și Centru de Zi) sunt doar câteva dintre poiectele pe care Marian Dinu și-a propus să le realizeze.\n\nÎmpreună cu George Cernea, candidatul PSD la Primăria Gălăteni, un om orientat spre nevoile reale ale locuitorilor, care și-a asumat acest angajament cu curaj și dăruire, Adrian Gâdea s-a întâlnit cu cetățenii din Gălăteni și a discutat despre problemele și nevoile lor. Această întâlnire a fost o ocazie importantă pentru a asculta direct de la cetățeni preocupările lor și pentru a prezenta planurile și viziunea echipei PSD pentru viitor. În cadrul discuțiilor, candidații au subliniat angajamentul lor de a lucra împreună pentru a aduce schimbări pozitive în comunitate. Au fost abordate subiecte precum îmbunătățirea infrastructurii, creșterea calității serviciilor publice, sprijinirea producătorilor locali, cele mai importante proiecte propuse pentru a fi realizate în viitor fiind: realizarea de branșamente apă și canalizare, asfaltarea drumurilor comunale, autorizarea Târgului săptămânal, amenajare cabinet stomatologic, construire Cămin Cultural și lista rămâne deschisă pentru orice propunere din partea locuitorilor comunei, care să ducă la dezvoltare și la creșterea condițiilor și nivelului de trai.\n\nUrmătoarea întâlnire a președintelui Consiliului Județean, Adrian Gâdea, a fost cu locuitorii comunei Frăsinet, unde împreună cu primarul Florentin Ghimiș, care s-a alăturat echipei PSD pentru a candida pentru un nou mandat, au prezentat un scurt bilanț al realizărilor de până acum și au discutat despre planurile viitoare pentru dezvoltarea localității, despre atragerea de fonduri europene și guvernamentale, despre necesitatea colaborării strânse între administația locală și cea județeană pentru realizarea de noi proiecte menite să îmbunătățească infrastructura, serviciile publice și condițiile de trai în comunitate. În discuțiile cu localnicii, s-au abordat subiecte diverse, principalele proiecte ce urmează a fi realizate vizând realizarea de racorduri la rețeaua de canalizare, asfaltarea drumurilor comunale, construirea unei sali de sport în curtea școlii, amenajarea unor parcuri și locuri de joacă pentru copii.\n\nAdrian Gâdea s-a întâlnit și cu locuitorii din comuna Ciolănești și împreună cu Ionel Viorel Icleanu, candidatul PSD la funcția de primar, i-au asigurat pe aceștia că vor pune pe primul loc interesele comunității și vor lucra împreună pentru a aduce schimbările necesare în educație, sănătate și infrastructură. Ei au promis transparență în deciziile administrative și o bună comunicare cu cetățenii pentru a crea un mediu propice dezvoltării comunei și creșterii condițiilor și nivelului de trai. Principalele proiecte aflate pe listă sunt: asfaltarea tuturor drumurilor sătești, repararea și consolidarea podurilor, modernizarea târg comunal săptămânal, extinderea rețelei de canalizare, reabilitarea și dotarea unităților de învățământ.\n\nÎn comuna Buzescu, Adrian Gâdea și primarul Valentin Trăistaru, care va candida pentru un nou mandat din partea Partidului Social Democrat, conștient că doar în această echipă poate construi o comunitate mai puternică și mai prosperă, au prezentat proiectele în derulare, precum și proiectele viitoare de dezvoltare locală și au promis îmbunătățiri în diverse domenii precum infrastructura, educația și sănătatea. I-au asigurat pe cetățeni că vor depune toate eforturile necesare pentru a îmbunătăți nivelul de trai și bunăstarea comunității, prin realizarea unor proiecte ca modernizarea drumurilor comunale prin asfaltare, betonare a șanțurilor și podețelor, realizarea rețelei de alimentare cu gaze naturale, modernizarea Pieței Agroalimentare, construirea unei săli de sport, dotarea cu mobilier, materiale didactice și echipamente digitale a unităților de învățământ și înființarea unei creșe, atragerea investitorilor pentru crearea de noi locuri de muncă etc.\n\nFiecare întâlnire a fost un prilej pentru cetățeni de a adresa întrebări, a ridica probleme specifice și a sugera soluții practice, încurajând astfel un dialog constructiv între autorități și comunitate.",
  "metadata": {
    "original_file": "Cronica_De_Teleorman_0125.html"
  }
}