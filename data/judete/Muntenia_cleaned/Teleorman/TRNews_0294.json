{
  "title": "Pentru a face față numărului mare de cereri, serviciul de pașapoarte Teleorman își prelungește activitatea",
  "content": "Teleormănenii vor să petreacă vacanța de vară în străinătate. Mii de cereri pentru eliberarea pașapoartelor au fost depuse în această perioadă. Pentru a face față tuturor solicitărilor, programul de lucru al Serviciului Public Comunitar de Pașapoarte Teleorman a fost prelungit.\n\nMii de cereri de eliberare a paşapoartelor au fost înregistrate în prima jumătate a acestui an în judeţul Teleorman. Majoritatea sunt venite din partea teleormănenilor care doresc să petreacă vacanța de vară în străinătate. Pentru a face față numărului mare de cereri, serviciul de pașapoarte își prelungește activitatea.\n\n”Pentru creșterea capacității de procesare și soluționare a cererilor de pașapoarte, având în vedere gradul ridicat de ocupare a programărilor online pentru următoarele 90 de zile, precum și menținerea unui nivel ridicat de calitate în materia serviciilor publice oferite, programul de lucru al Serviciului Public Comunitar de Pașapoarte Teleorman, pentru perioada 20.06.2022 – 19.08.2022, se va desfășura în intervalul orar 8:30 – 18:30, în două schimburi.\n\nMenționăm că punctul de lucru mobil al Serviciului Public Comunitar de Pașapoarte Teleorman de la Roșiorii de Vede, rămâne suspendat.\n\nServiciul Public Comunitar de Pașapoarte Teleorman funcționează cu două ghișee: la unul se preiau cereri pentru programările online, la capacitate maximă / stație de lucru iar la cel de-al doilea se soluționează, în baza bonului de ordine, cererile care nu au programare online, precum și urgențele care se încadrează în prevederile legale”, se arată într-un comunicat de presă al Prefecturii Teleorman.",
  "metadata": {
    "original_file": "TRNews_0294.html"
  }
}