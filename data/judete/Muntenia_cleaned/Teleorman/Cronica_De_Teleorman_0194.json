{
  "title": "Percheziţii în Bucureşti, Teleorman, Giurgiu şi Dâmboviţa, la persoane care au furat scule electrice | Cronica de Teleorman / Ştiri din Teleorman şi nu numai",
  "content": "Poliţiştii Biroului de Combatere a Furturilor din Locuinţe din cadrul Poliţiei Municipiului Ploieşti efectuează, miercuri dimineaţă, zece percheziţii în judeţele Dâmboviţa, Teleorman, Giurgiu şi municipiul Bucureşti persoane bănuite de furt calificat.\n\n„Din cercetări, a reieşit faptul că în noaptea de 26/27 septembrie a.c., bănuiţii, 4 bărbaţi din judeţul Dâmboviţa, ar fi sustras din incinta unei societăţi comerciale din comuna Blejoi mai multe scule electrice şi componente de instalaţii. Prejudiciul cauzat este de 53.000 de lei”, informează Inspectoratul Judeţean de Poliţie Prahova.\n\nÎn urma descinderilor, şase persoane au fost duse la audieri. \n\n Suportul de specialitate a fost asigurat de Direcţia Operaţiuni Speciale din cadrul Poliţiei Române. \n\n Activitatea a beneficiat de sprijinul jandarmilor Grupării de Jandarmi Mobilă „Matei Basarab” Ploieşti şi de cel al luptătorilor Serviciului pentru Acţiuni Speciale Teleorman.",
  "metadata": {
    "original_file": "Cronica_De_Teleorman_0194.html"
  }
}