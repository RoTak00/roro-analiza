{
  "title": "Bărbat din Teleorman încarcerat pentru pornografie infantilă",
  "content": "3 ani, 5 luni și 10 zile. Aceasta este pedeapsa cu închisoarea pe care a primit-o un bărbat din localitatea Poeni, județul Teleorman. Acesta a fost găsit vinovat pentru pornografie infantilă. El se sustrăgea ispășirii pedepsei, dar a fost depistat de oamenii legii și trimis în spatele gratiilor.\n\nPolițiștii din cadrul Serviciului de Investigaţii Criminale – Compartimentul Urmăriri, au desfăşurat activităţi specifice pe linia persoane urmărite/dispărute-căutate în județul Teleorman. Cu această ocazie a fost depistat pe raza localității Poeni, un tânăr în vârstă de 27 de ani, din comuna Poeni, pe numele căruia Tribunalul Ilfov a emis mandat de executare a pedepsei cu închisoarea.\n\nAstfel, împotriva tânărului de 27 de ani, Tribunalul Ilfov a emis un mandat de executare a pedepsei cu închisoarea pentru o perioadă de 3 ani, 5 luni și 10 zile pentru săvârșirea infracțiunii de ”pornografie infantilă”.",
  "metadata": {
    "original_file": "TRNews_0276.html"
  }
}