{
  "title": "Un tânăr din Videle a fost prins drogat la volan",
  "content": "Și șoferii teleormăneni consumă droguri! Un tânăr din Videle a fost prins drogat la volan. Acesta a fost testat cu aparatul DRUGTEST, iar rezultatul a ieșit pozitiv. El s-a ales cu dosar penal pentru săvârșirea infractiunii de “conducerea unui vehicul sub influența substanțelor psihoactive ”.\n\nUn șofer drogat a fost tras pe dreapta de polițiștii din Teleorman. Acesta a fost testat cu aparatul DRUGTEST, iar rezultatul a ieșit pozitiv. Este vorba despre un tânăr în vârstă de 20 de ani, din orașul Videle, prins de oamenii legii în timp ce conducea un autoturism în localitate, deși se afla sub influența substanțelor psihoactive.\n\nConducătorul auto a fost testat cu aparatul DrugTest, rezultând faptul că acesta se afla sub influența substanțelor psihoactive, fapt pentru care a fost condus la o unitate medicală pentru a i se recolta o mostră biologică.\n\nÎn cauză a fost întocmit dosar penal pentru săvârșirea infractiunii de “conducerea unui vehicul sub influența substanțelor psihoactive ”, urmând a se propune soluție legală prin Parchetul competent.",
  "metadata": {
    "original_file": "TRNews_0296.html"
  }
}