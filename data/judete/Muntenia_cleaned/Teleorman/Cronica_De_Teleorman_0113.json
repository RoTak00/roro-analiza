{
  "title": "Călinești, Cosmești și Băbăița – președintele Consiliului Județean Adrian Gâdea în mijlocul oamenilor/ Promovare electorală | Cronica de Teleorman / Ştiri din Teleorman şi nu numai",
  "content": "În cadrul întâlnirilor electorale, Adrian Gâdea, președintele Consiliului Județean, candidat pentru un nou mandat la alegerile din 9 iunie, s-a deplasat și în localitățile Călinești, Cosmesti și Băbăița, unde a pus accent pe dialogul cu alegătorii, pentru a înțelege mai bine nevoile și preocupările cetățenilor din aceste zone. În fiecare dintre aceste localități, candidații și-au expus proiectele de investiții în infrastructură, educație și sănătate, precum și alte măsuri menite să îmbunătățească calitatea vieții locuitorilor. De asemenea, întâlnirile au inclus sesiuni de întrebări și răspunsuri, permițând cetățenilor să își exprime opiniile și să spună direct problemele cu care se confruntă.\n\nÎn comuna Călinești, Adrian Gâdea și Puiu Vișan, candidatul PSD la funcția de primar, care are experiență în administrația publică, dobândită în calitate de viceprimar și consilier local, orientat spre nevoile reale ale comunității, s-au întâlnit cu locuitorii pentru a discuta proiectele viitoare, concentrându-se pemodernizarea infrastructurii rutiere, îmbunătățirea serviciilor sociale și rezolvarea problemelor proprietarilor de terenuri agricole, care au fost mutați de pe titlurile de proprietate în alte sole și parcele fără acordul lor sau care nu au fost puși în posesia suprafețelor de pășune pe care le au în titlurile de proprietate. În domeniul sănătății, își propun înființarea și amenajarea unui cabinet medical în satul Antonești, care să asigure acces rapid la serviciile medicale, iar pentru educație, s-au angajat să întroducă în sistemul de învățământ un pachet de ore suplimentare, gratuite, prin care elevii își vor îmbunătăți nivelul cunoștințelor și totodată asigurarea unei mese calde pentru aceștia. Discuțiile au inclus și planuri pentru înființarea unui parc fotovoltaic pentru diminuarea cheltuielilor cu energia electrică a Primăriei, unităților de învățământ și a bisericilor, dar și reabilitarea sediilor acestor instituții.\n\nÎn cadrul întâlnirilor cu cetățenii din comuna Cosmești , Adrian Gâdea și primarul Mihail Dinu, care va candida pentru un nou mandat din partea PSD, au discutat despre modernizarea și extinderea rețelei de apă și înființarea rețelei de canalizare, achiziționarea de echipamente necesare lucrărilor administrative din comună, modernizarea drumurilor de interes local, continuarea asfaltării intrărilor la drumuri comunale și sătești, amenajarea unei zone de agrement cu fonduri europene, înființarea de locuri de joacă pentru copii, construirea unei săli de sport. În sectorul sănătății, candidații și-au propus reabilitarea și dotarea dispensarului uman. De asemenea au în vedere și investiții în educație și cultură, achiziția de microbuze școlare electrice, reabilitarea și modernizarea Căminului Cultural.\n\nÎn comuna Băbăița, Adrian Gâdea și primarul comunei, Stelea Vîrtopeanu, care pentru următorul mandat a ales să candideze alături de echipa PSD, au prezentat locuitorilor un set de proiecte menite să modernizeze infrastructura locală și să îmbunătățească calitatea vieții în comunitate. Proiectele propuse reflectă o viziune clară pentru dezvoltarea durabilă și eficientizarea resurselor la nivel local. Pentru a încuraja utilizarea vehiculelor electrice și a reduce emisiile de carbon, se vor achiziționa și monta două stații de reîncărcare a acumulatorilor pentru vehicule electrice. În vederea reducerii consumului de energie și a costurilor asociate, se va implementa un program de creștere a eficienței energetice pentru clădirile Primăriei și Școlii Gimnaziale, iar pentru a promova energia verde și independența energetică, se vor crea noi capacități de producere a energiei electrice din surse regenerabile, energia produsă urmând a fi utilizată pentru autoconsum, reducându-se astfel facturile la nivelul comunei. Pentru a sprijini educația fizică și activitățile sportive ale elevilor, se va construi o nouă sală de educație fizică în satul Băbăița. Nu în ultimul rând, va fi extins și modernizat sistemul de alimentare cu apă în vederea accesului constant și de calitate la apă potabilă pentru toți locuitorii. Prin aceste proiecte, echipa PSD își propune să transforme comuna Băbăița într-o comunitate modernă, care să corespundă nevoilor actuale ale locuitorilor și să creeze premisele unei dezvoltări armonioase și durabile pe termen lung.",
  "metadata": {
    "original_file": "Cronica_De_Teleorman_0113.html"
  }
}