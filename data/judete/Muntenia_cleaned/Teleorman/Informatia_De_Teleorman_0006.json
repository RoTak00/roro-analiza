{
  "title": "Locotenent-colonel Cristian Mihai, numit în funcția de comandant al Centrului Militar Județean Teleorman",
  "content": "Centrul Militar Județean Teleorman are un nou comandat, în persoana locotenet-colonel Cristian Mihai. Luni, 10.10.2022, în prezența comandantul Centrului militar zonal Dolj, colonel Daniel MOHORA, s-a dat citire ordinului de numire în funcție.\n\nLocotenent-colonel Cristian MIHAI a absolvit Liceul Militar ,,Mihai Viteazul” din Alba Iulia în anul 1999 și Academia Forțelor Terestre ,,Nicolae Bălcescu” din Sibiu în anul 2003. Ofițerul și-a început cariera la Batalionul 325 Artilerie „Alutus” din garnizoana Caracal, ulterior a ocupat funcții în cadrul Batalionului 20 Infanterie „Dolj”, Comandamentului Brigăzii 2 Infanterie și Regimentului 61 Rachete și Apărare Antiaeriană ,,Pelendava” din garnizoana Craiova. După absolvirea Masterului de Comandă din cadrul Universității Naționale de Apărare „Carol I” din garnizoana București și-a desfășurat activitatea în Comandamentul Diviziei 2 Infanterie „Getica” din garnizoana Buzău. De asemenea, în perioada octombrie 2021-iulie 2022, ofițerul a asigurat comanda Batalionului 285 Artilerie ,,Vlaicu Vodă” din garnizoana Brăila. Locotenent-colonelul Cristian MIHAI a executat o misiune în Afganistan și este veteran din teatrele de operații. Este căsătorit și are un copil.",
  "metadata": {
    "original_file": "Informatia_De_Teleorman_0006.html"
  }
}