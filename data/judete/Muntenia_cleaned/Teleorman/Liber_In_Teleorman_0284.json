{
  "title": "15 pensionari la 10 salariaţi în judeţul Teleorman",
  "content": "România are opt pensionari la zece salariați, potrivit datelor INS. Experții spun însă că există județe în care dezechilibrele sunt extrem de mari. În Teleorman, de exemplu, raportul este 15 la 10, în timp ce la București este 8-10.\n\nRaportul dintre numărul mediu de pensionari de asigurări sociale de stat şi cel al salariaţilor a fost de 8 la 10, cu variaţii semnificative în profil teritorial, de la numai patru pensionari la zece salariaţi în Bucureşti şi judeţul Ilfov, la 15 pensionari la 10 salariaţi în judeţul Teleorman, respectiv la 14 pensionari la 10 salariaţi în judeţul Vaslui.\n\nConform statisticii oficiale, pensia medie de asigurări sociale de stat a variat cu discrepanţe semnificative în profil teritorial, ecartul dintre valoarea minimă şi cea maximă fiind de 1.081 de lei.",
  "metadata": {
    "original_file": "Liber_In_Teleorman_0284.html"
  }
}