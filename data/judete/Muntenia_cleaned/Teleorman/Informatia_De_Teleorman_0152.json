{
  "title": "Arsenal de petarde, descoperit în casele unor cetăţeni din Peretu şi Vedea. Doi bărbaţi, cercetaţi penal",
  "content": "În dimineața zilei de 7 Decembrie a.c., polițiștii din cadrul Serviciului Arme, explozivi și substanțe periculoase și cei din cadrul Serviciului Investigații Criminale, sprijiniți de luptătorii din cadrul Serviciului pentru Acțiuni Speciale, au pus în executare un mandat de percheziție domiciliară, emis de Judecătoria Roșiorii de Vede, într-un dosar penal privind săvârșirea infracțiunii de “orice operațiuni efectuate cu articole pirotehnice fără drept” la domiciliul unui bărbat în vârsta de 47 de ani din comuna Peretu, județul Teleorman, fiind identificate și ridicate in vederea continuării cercetărilor articole pirotehnice din categoriile F 1 și F 2, astfel: 24058 bucăți petarde cu un foc, 5008 bucăți petarde FS1 cu un foc, 2250 bucăți petarde cu trei focuri și 192 de artificii și baterii artificii de diverse tipuri. \n\n În cursul zilei de ieri, polițiștii din cadrul S.A.E.S.P, sprijiniți de luptători S.A.S., au pus în executare un alt mandat de percheziție domiciliară, emis de Judecătoria Roșiorii de Vede, într-un dosar penal întocmit sub aspectul săvârșirii infracțiunii de “orice operațiuni efectuate cu articole pirotehnice fără drept”, la domiciliul unui tânăr in vârsta de 19 ani din comuna Vedea, articolele pirotehnice cautate au fost identificate la o alta locatie și ridicate 148 de articole pirotehnice de diferite modele, toate din categoria F2. \n\n În continuare, în ambele cauze se efectuează cercetări pentru stabilirea întregii activități infracționale si pentru tragerea la răspundere penală a persoanelor implicate .",
  "metadata": {
    "original_file": "Informatia_De_Teleorman_0152.html"
  }
}