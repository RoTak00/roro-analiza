{
  "title": "IPJ Teleorman: Fără alcool la volan !",
  "content": "În ziua de 28 ianuarie a.c., în jurul orei 18:00, polițiștii din cadrul Serviciului Rutier au oprit pentru control, pe DN 6, în comuna Bujoreni, un autoturism la volanul căruia au identificat un bărbat, în vârstă de 36 de ani, din comuna Moșteni.\n\nÎn urma testării cu aparatul etilotest, rezultatul a indicat o valoare de 0,83 mg/l alcool pur în aerul expirat.\n\nÎn condiții similare, în noaptea de 29 ianuarie a.c., în jurul orei 01:40, polițiștii din cadrul Poliției Municipiului Turnu Măgurele au depistat, pe șoseaua Alexandriei, din localitate, un autoturism la volanul căruia se afla o femeie, în vârstă de 41 de ani, din orașul Pătârlagele, județul Buzău.\n\nÎntrucât emana halenă alcoolică, femeia a fost testată cu aparatul etilotest, rezultatul indicând o valoare de 0,70 mg/l alcool pur în aerul expirat, motiv pentru care a fost transportată la o unitate medicală pentru recoltarea mostrelor biologice de sânge, conform legii.",
  "metadata": {
    "original_file": "Liber_In_Teleorman_0000.html"
  }
}