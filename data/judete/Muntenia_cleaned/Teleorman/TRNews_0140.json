{
  "title": "Razie de amploare! Amenzi de peste 400.000 de lei",
  "content": "71 de sancțiuni contravenționale, două permise reținute, 10 certificate de înmatriculare retrase și peste 410.000 de lei amenzi. Acesta este bilanțul unei acțiuni de amploare a oamenilor legii.\n\nÎn data de 4 noiembrie, între orele 18:00 – 22:00, polițiștii din municipiul Alexandria, în colaborare cu efectivele I.J.J. Teleorman și Poliției Locale Alexandria, au desfășurat o amplă acțiune cu scopul prevenirii și combaterii infracționalității stradale.\n\nÎn cadrul acestei operațiuni, au fost supuse controlului peste 320 de autovehicule, iar 420 de persoane au fost legitimate, inclusiv 152 de șoferi testați cu aparatul alcooltest. Rezultatele indică că doar un șofer se afla sub influența alcoolului la momentul testării, cu o valoare de 0,84 mg/l alcool pur în aerul expirat. De asemenea, s-a efectuat o testare cu aparatul drugtest, cu rezultat negativ.\n\nÎntr-un interval relativ scurt, polițiștii au aplicat 71 de sancțiuni contravenționale, reținând două permise de conducere și retras 10 certificate de înmatriculare pentru diverse abateri în trafic. Valoarea totală a sancțiunilor aplicate se ridică la aproximativ 412.000 de lei.\n\nÎn paralel, au fost verificate 18 societăți comerciale, fără a fi identificate nereguli. În contextul menținerii unui climat optim de siguranță publică, polițiștii îndeamnă cetățenii să respecte regulile privind conviețuirea socială și circulația rutieră.",
  "metadata": {
    "original_file": "TRNews_0140.html"
  }
}