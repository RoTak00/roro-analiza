{
  "title": "Un șofer cu 1,31 mg/l alcool pur în aerul expirat și cu permisul anulat, în traficul din Alexandria",
  "content": "Poliţiştii din cadrul Poliţiei municipiului Alexandria au întocmit dosar penal şi efectuează cercetări, în cazul unui bărbat depistat în timp ce conducea un autoturism pe drumurile publice, deși acesta avea dreptul de conducere și s-ar fi aflat sub influența băuturilor alcoolice.\n\nÎn ziua de 7 noiembrie a.c., în jurul orei 17:30, poliţiştii au fost sesizați de către o femeie cu privire la faptul că un bărbat conduce un autoturism din direcția strada Libertății către strada Cuza Vodă, în municipiul Alexandria, județul Teleorman, deși ar fi consumat alcool.\n\nPolițiștii au procedat la oprirea regulamentară a autoturismului în cauză, iar la volanul acestuia au identificat un bărbat de 46 de ani, din municipiul Alexandria.\n\nÎn urma verificărilor efectuate în bazele de date ale Poliției Române, s-a constatat faptul că bărbatul are dreptul de a conduce autovehicule pe drumurile publice anulat.\n\nTotodată, în urma testării cu aparatul etilotest, rezultatul a indicat o valoare de 1,31 mg/l alcool pur în aerul expirat, fapt pentru care bărbatul a fost condus la o unitate medicală pentru recoltarea de mostre biologice de sânge.\n\nCercetările continuă sub coordonarea Parchetului de pe lângă Judecătoria Alexandria, potrivit ISU Teleorman.",
  "metadata": {
    "original_file": "Liber_In_Teleorman_0059.html"
  }
}