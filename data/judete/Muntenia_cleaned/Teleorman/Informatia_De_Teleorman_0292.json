{
  "title": "Baiat de 9 ani, bătut şi deposedat de telefonul mobil. Tâlharul a fost reţinut pentru 24 de ore",
  "content": "Polițiștii din cadrul Secției nr. 1- Poliție Rurală Alexandria- au fost sesizați pe numărul unic pentru apeluri de urgență 112 de către un bărbat din comuna Ștorobăneasa cu privire la faptul că “fiului său i-a fost furat telefonul și a fost bătut”.\n\nÎn urma cercetărilor efectuate de către oamenii legii s-au constatat următoarele: „În timp ce se afla pe islazul comunal din satul Beiu, minorul în vârstă de 9 ani a fost deposedat prin violență de un telefon mobil pe care îl avea asupra sa de către un bărbat în vârstă de 31 de ani din localitatea Smârdioasa”.\n\nCel în cauză a fost condus la sediul poliției, iar după audieri bărbatul a fost reținut, fiind depus în Centrul de Reținere și Arest preventiv al IPJ Teleorman. Cercetările continuă sub aspectul săvârșirii infracțiunii de “tâlhărie”.",
  "metadata": {
    "original_file": "Informatia_De_Teleorman_0292.html"
  }
}