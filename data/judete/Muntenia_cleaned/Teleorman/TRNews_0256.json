{
  "title": "Un tânăr prins fără permis a fost condamnat la închisoare",
  "content": "Un tânăr prin de poliție fără permis de conducere a fost condamnat la închisoare. Acesta are de ispășit o pedeapsă de 3 ani și 10 zile. Deși a încercat să se sustragă executării faptei, acesta a fost depistat de polițiști și încarcerat la Penitenciarul de Maximă Siguranță Giurgiu.\n\nPolițiștii din cadrul Serviciului de Investigaţii Criminale – Compartimentul Urmăriri, au desfăşurat activităţi specifice pe linia de mandate și persoane urmărite/dispărute-căutate în județul Teleorman, ocazie cu care a fost depistat pe raza localității Necșești, un tânăr în vârstă de 26 de ani, din localitate, pe numele căruia Judecătoria Roșiorii de Vede a emis mandat de executare a pedepsei cu închisoarea.\n\nAstfel, împotriva tânărului de 26 de ani, Judecătoria Roșiorii de Vede a emis un mandat de executare a pedepsei cu închisoarea pentru o perioadă de 3 ani și 10 zile pentru săvârșirea infracțiunii de ” conducerea unui vehicul fără permis de conducere”.",
  "metadata": {
    "original_file": "TRNews_0256.html"
  }
}