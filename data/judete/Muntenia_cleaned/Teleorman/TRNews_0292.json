{
  "title": "REZULTATE Evaluarea națională! Elevii din Teleorman au cele mai slabe rezultate",
  "content": "Județul Teleorman a avut cele mai slabe rezultate la Evaluarea Națională. Doar 71,8 la sută dintre elevii care au susținut examenul în județul nostru au luat note peste 5. La polul opus se află județul Cluj unde 92,7 la sută dintre elevi au promovat.\n\n7 elevi din județul Teleorman au reușit să aibă media perfectă, 10! Este vorba despre 4 elevi ai Școlii Gimnaziale ”Mihai Viteazul” din Alexandria, 2 elevi ai Școlii Nr. 2 Zimnicea și un elev al Școlii ”Mihai Eminescu” din Roșiorii de Vede.\n\nDin păcate, per total, județul nostru se află la coada clasamentului.\n\n”Cea mai mică pondere a notelor peste cinci a fost Teleorman 71,8%. Cea mai mare a avut-o Clujul 92,7 %, București 91,6 % la sută, Brăila 91%”, a declarat ministrul Sorin Cîmpeanu.\n\nPotrivit datelor culese de redactorii TR News, în județul Teleorman s-au înscris la Examenul Național 2231 de elevi. La examen s-au prezentat 2099, 132 fiind declarați absenți. Din cei prezenți, 592 au obținut sub media 5, iar 1507 peste media de promovare.",
  "metadata": {
    "original_file": "TRNews_0292.html"
  }
}