{
  "title": "PROTEST spontan la APM Teleorman! Angajații sunt nemulțumiți de salarii",
  "content": "Angajații din cadrul Agenției pentru Protecția Mediului Teleorman declanşează un protestat spontan astăzi, 17 mai 2024, orele 11:00-13:00, alături de angajații din celelalte Agenții Judeţene pentru Protecția Mediului, motivul fiind nemulţumirile cu privire la drepturile salariale.\n\n​Salariaţii APM Teleorman subliniază discriminarea salarială la care sunt supuși în comparație cu colegii din alte agenții și instituții județene.\n\n​Agențiile Județene pentru Protecția Mediului își desfășoară activitatea sub coordonarea Agenției Naționale pentru Protecția Mediului și au aceleași responsabilități și atribuții în implementarea politicilor și a legislației în domeniul protecției mediului la nivel județean. Este esențial ca această egalitate să se reflecte și în nivelul salariilor.\n\n​Nu se solicită privilegii suplimentare față de alte instituții județene, ci doar încetarea discriminării și respectarea drepturilor legitime, OUG nr. 128/2023 pentru unele măsuri referitoare la salarizarea personalului din învăţământ şi din alte sectoare de activitate bugetară nu a inclus şi sectorul de activitate bugetară care vizează domeniul protecţiei mediului.Senatul României a luat deja măsuri pentru a corecta această injustiție, adoptând amendamente pentru eliminarea discriminării salariale. Proiectul de lege a rămas blocat în Camera Deputaților (PL-x nr. 67/26.02.2024), iar nenumăratele demersuri făcute pentru obținerea drepturilor legitime au fost ignorate.\n\n​Protestul spontan de astăzi este un prim semnal pentru guvernanți şi deputați. Angajații APM Teleorman sunt hotărâți și vor continua să protesteze până când nedreptatea salarială va fi înlăturată, a transmis Marius SMÎRCEA – Lider Sindicat .",
  "metadata": {
    "original_file": "Liber_In_Teleorman_0220.html"
  }
}