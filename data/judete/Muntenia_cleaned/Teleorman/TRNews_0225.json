{
  "title": "Renunță la statul la coadă! Achită taxele și impozitele online",
  "content": "Pentru a beneficia de reducerea la achitarea taxelor și impozitelor nu este nevoie să stați la coadă. 31 martie este ultima zi pentru achitarea taxelor și impozitelor locale. Contribuabilii persoane fizice și juridice mai au la dispoziție două luni și jumătate pentru a prinde reducerea de 10 la sută pentru achitarea taxelor și impozitelor locale. După această dată, taxele se pot achita fără penalități până pe data de 30 septembrie.\n\nÎn cazul nerespectării acestor termene, contribuabilii vor fi nevoiţi să achite penalităţi de întârziere. Locuitorii din reședința județului Teleorman pot achita taxele și impozitele online, prin platform ”Avansis Online”.\n\nPlatforma vine în întâmpinarea utilizatorilor și pune la dispoziție noi secțiuni, spre exemplu: programare căsătorii, agendă privind evenimentele programate potrivit Registrului Unic al Transparenței Intereselor, listă cu documentele de interes public, etc.\n\nTot prin intermediul noii platforme puteți vizualiza și achita taxele și impozitele locale chiar și de pe telefonul mobil, inclusiv plata aferentă serviciilor de salubrizare.",
  "metadata": {
    "original_file": "TRNews_0225.html"
  }
}