{
  "title": "Azil ilegal în comuna Pietroșani | Cronica de Teleorman / Ştiri din Teleorman şi nu numai",
  "content": "17 persoane vârstnice, printre care și persoane dizabilități, au fost descoperite, joi, într-un azil ilegal, de pe raza comunei Pietroșani, în urma descinderii polițiștilor. \n\n Imobilul aparține unei femei de 47 de ani, din localitate și este sediul unei firme deținută de aceasta, care are ca obiect de activitate „servicii de cazare”, înființată în septembrie 2022. \n\n \n\n Cele 17 persoane au fost transportate la spitale de pe raza județului Teleorman, pentru îngrijiri de specialitate au fost sesizate toate structurile cu atribuții pe linie de verificare și control, pentru efectuarea de verificări conform competențelor, potrivit IPJ Teleorman.\n\n„La data de 13 iulie a.c., din cadrul Serviciului de Investigare a Criminalității Economice Teleorman, Poliției orașului Zimnicea și Secției nr. 12 Poliție Rurală Zimnicea au descins la un imobil situat în comuna Pietroșani, județul Teleorman”, potrivit IPJ Teleorman.. \n\n\n\nPolițiștii au întocmit dosar penal, sub aspectul săvârșirii infracțiunilor de Exercitarea fără drept a unei profesii sau activități și evaziune fiscală.",
  "metadata": {
    "original_file": "Cronica_De_Teleorman_0245.html"
  }
}