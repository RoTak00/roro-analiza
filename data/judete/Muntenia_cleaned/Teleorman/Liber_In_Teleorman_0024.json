{
  "title": "Județul Teleorman are un nou administrator public",
  "content": "Fostul deputat PSD Florin Piper Savu revine în echipa de conducere a Consiliului Județean Teleorman, după ce a lăsat loc altor pesediști pe listele parlamentare. După patru ani în care i-a reprezentat pe teleormăneni în Parlamentul României, acesta preia o funcție publică importantă, ocupată până de curând de Mircea Dumitrescu, după ce acesta a devenit vicepreședinte al Consiliului Județean Teleorman. Cum se spune: la vremuri noi, tot ei.\n\nPiper Savu a spus că își va folosi experiența pentru continuarea proiectelor de dezvoltare ale județului, fără a specifica despre ce proiecte este vorba. „Am o anumită experiență la Consiliul Județean Teleorman. Vă asigur că această experiență o voi folosi astfel încât să continuăm proiecele de dezvoltare ale județului Teleorman, să răspundem așa cum trebuie la cerințele pe care alegătorii, cetățenii le așteaptă de la noi toți, cei care am depus acel jurământ de pe perete”, a spus Florin Piper Savu.",
  "metadata": {
    "original_file": "Liber_In_Teleorman_0024.html"
  }
}