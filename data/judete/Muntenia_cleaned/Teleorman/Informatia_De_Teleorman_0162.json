{
  "title": "Accident mortal între Ţigăneşti şi Brânceni. Un biciclist şi-a pierdut viaţa după ce a fost lovit de un autoturism",
  "content": "Un bărbat de aproximativ 60 de ani, din localitatea Brânceni, se zbate între viaţă şi moarte, după ce a fost lovit de autoturism, în timp ce se deplasa pe bicicletă. Evenimentul rutier a avut loc între localităţile Ţigăneşti şi Brânceni.\n\nPotrivit declaraţiei oamenilor din zonă, la sosirea echipajelor de intervenţie, bărbatul se afla în stop cardio-respirator. Imediat, au început manevrele de resuscitare. Din păcate, după mai bine de o jumătate de oră de resuscitare, şi în ciuda eforturilor depuse de medici, bicilistul a fost declarat mort.\n\nLa faţa locului au intervenit un echipaj SMURD şi două Ambulanţe de la SAJ Teleorman. Martorii oculari spun că şoferul ce a provocat accidentul este un tânăr de aproximativ 25 de ani, cu domiciliul în comuna Brânceni. În zonă au ajuns şi omenii legii care fac cercetări cu privire la cauzele producerii evenimentului rutier.\n\n„În timp ce un bărbat în vârstă de 24 de ani din comuna Cervenia conducea un autoturism pe DN 51, în afara localității Țigănești, din direcția Brânceni către Alexandria, a acroșat un biciclist, un bărbat în vârstă de 60 de ani din comuna Brânceni, care se deplasa în aceeași direcție de mers, pe partea carosabilă. Biciclistul nu era echipat cu elemente reflectorizante și nici vehiculul condus de acesta. Conducătorul auto a fost testat cu aparatul alcooltest, rezultatul indicând o valoare de 0,00 mg/l alcool pur în aerul expirat.”, se arată într-un comunicat de presă al IPJ Teleorman.",
  "metadata": {
    "original_file": "Informatia_De_Teleorman_0162.html"
  }
}