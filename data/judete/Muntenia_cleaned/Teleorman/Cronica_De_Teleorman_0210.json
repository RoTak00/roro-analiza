{
  "title": "Accident grav în localitatea Piatra. S-a solicitat elicopterul SMURD! | Cronica de Teleorman / Ştiri din Teleorman şi nu numai",
  "content": "Coliziune între un autoturism și o motocicletă, duminică după-amiază, pe raza localității Piatra. \n\n Potrivit ISU Teleorman, accidentul rutier s-a petrecut pe DN 65 E, pe raza loc Piatra, între un autoturism și o motocicletă.\n\n“Accident rutier pe DN 65 E, pe raza localității Piatra, între un autoturism și o motocicletă, posibil două victime, se intervine cu o ambulanță SMURD și două ambulanțe SAJ, dintre care una încadrată cu medic”, transmite ISU Teleorman. \n\n \n\n Potrivit sursei citate, a fost solicitat elicopterul SMURD București pentru a prelua o victimă, inconștientă și cu politraumatisme. Surse de la fața locului spun că ar fi vorba despre bărbatul care conducea motocicleta. \n\n \n\n Cauzele accidentului rutier urmează a fi stabilite de polițiști.",
  "metadata": {
    "original_file": "Cronica_De_Teleorman_0210.html"
  }
}