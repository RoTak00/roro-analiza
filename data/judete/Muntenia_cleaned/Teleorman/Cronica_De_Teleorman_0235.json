{
  "title": "Tânăr de 23 de ani, ucis de o bucată de parapet. Șoferul era beat | Cronica de Teleorman / Ştiri din Teleorman şi nu numai",
  "content": "UPDATE: În urma audierilor, s-a dispus reținerea șoferului autoturismului, pentru 24 de ore \n\n \n\n Un bărbat de 23 de ani, din Turnu Măgurele, a murit, în noaptea de miercuri spre joi, pe raza comunei Vităneşti, după ce maşina în care se afla a agăţat un parapet, în timp ce traversa podul de peste râul Teleormanul, pe DN 6. O bucată de parapet a străpuns mașina şi l-a lovit pe pasagerul din autoturism, informează IPJ Teleorman. \n\n Tânărul de pe locul din dreapta față, n-a mai avut nicio șansă.\n\nȘoferul autovehiculului, tot din Turnu Măgurele, era băut. În urma testării cu aparatul alcool test a rezultat o concentrație de 0.47 mg/l în aerul expirat.\n\n“Deplasați la fața locului,polițiștii au constatat că cele sesizate se confirmă în sensul că,în împrejurări care vor fi stabilite în urma cercetărilor,un bărbat de 38 ani, din Mun.Turnu Magurele, judetul Teleorman, in timp ce conducea autoturismul pe DN6, din directia Alexandria catre Bucuresti, la km 80, podul peste raul Teleorman, raza comunei Vitanesti, ar fi pierdut controlul, a lovit liza de protectie a parapetului care a patruns prin habitaclu.\n\nÎn urma accidentului a rezultat decesul unui bărbat de 23 ani, din Mun.Turnu Magurele, judetul Teleorman, pasager pe locul dreapta față. \n\n Și conducătorul auto a fost transportat la o unitate medicală pentru îngrijiri. \n\n În cauză a fost întocmit dosar penal urmând a se propune soluție legală prin parchet”, potrivit IPJ Teleorman.",
  "metadata": {
    "original_file": "Cronica_De_Teleorman_0235.html"
  }
}