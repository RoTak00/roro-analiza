{
  "title": "A noua secție din cadrul Clubului Sportiv Municipal Alexandria este gata să își primească noii participanți/ Comunicat de presă | Cronica de Teleorman / Ştiri din Teleorman şi nu numai",
  "content": "Înființarea Secției de Natație și Pentatlon Modern a fost aprobată prin Hotărâre de Consiliu Local, iar serviciile oferite de către Club Sportiv Municipal Alexandria sunt cursuri de inițiere/ performanță în înot, fiind dedicate copiilor cu vârsta cuprinsă între 6 și 14 ani.\n\nPentru cursurile de inițiere, copiii vor participa la 10 ședințe, iar în situația în care după încheierea acestora instructorul consideră insuficientă evoluția copilului, Clubul mai poate susține pană la maximum 10 ședințe de inițiere.\n\nDe mâine, 18.09.2024, părinții îi pot înscrie pe copii la cursurile de inițiere/ performanță înot ce se vor desfășura în incinta Complexului de Odihnă și Recreere Ștrand Vedea. Numărul de locuri este limitat, deoarece fiecare antrenor va lucra cu grupe de maxim 10 copii.\n\nÎnscrierile se fac telefonic, direct la cei 5 instructori din cadrul secției de natație, care vor comunica toate detaliile necesare.",
  "metadata": {
    "original_file": "Cronica_De_Teleorman_0078.html"
  }
}