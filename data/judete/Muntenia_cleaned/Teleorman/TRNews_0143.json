{
  "title": "Accident tragic! Un bărbat de 66 de ani a decedat",
  "content": "Accident tragic în comuna Troianul. Un pieton a murit pe loc după ce a fost lovit de un camion.\n\nLa data de 1 noiembrie, în jurul orei 17:00, polițiștii au primit un apel la numărul unic de urgență 112 referitor la un accident de circulație în comuna Troianul. Potrivit cercetărilor preliminare, un bărbat de 55 de ani, din municipiul Craiova, conducând o autocisternă în localitate, nu s-ar fi asigurat la plecarea de pe loc, accidentând un bărbat de 66 de ani din localitate.\n\nVictima se deplasa pe lângă o bicicletă și, în momentul impactului, s-ar fi dezechilibrat și căzut în fața autocisternei. Din păcate, bărbatul în vârstă de 66 de ani a suferit leziuni grave, iar în urma evenimentului rutier, a decedat.\n\nConducătorul auto, în vârstă de 55 de ani, a fost supus testului cu aparatul etilotest, rezultatul indicând că nu se afla sub influența alcoolului la momentul accidentului. În acest context, a fost deschis un dosar penal sub aspectul săvârșirii infracțiunii de ucidere din culpă.\n\nCercetările sunt în desfășurare sub supravegherea Parchetului de pe lângă Judecătoria Roșiori de Vede, având drept obiectiv stabilirea exactă a cauzelor și circumstanțelor tragicului eveniment rutier.",
  "metadata": {
    "original_file": "TRNews_0143.html"
  }
}