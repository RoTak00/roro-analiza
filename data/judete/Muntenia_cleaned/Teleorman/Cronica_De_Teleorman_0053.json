{
  "title": "Senatorul Eugen Pîrvulescu este citat într-un nou dosar de corupție | Cronica de Teleorman / Ştiri din Teleorman şi nu numai",
  "content": "Senatorul Eugen Pîrvulescu a fost dus la DNA, vineri dimineață, pentru a fi audiat. Politicianul a fost ridicat de acasă de procurori.\n\nSe pare că politicianul este suspectat de DNA de instigare la cumpărare de influență într-un dosar de corupție privind eliberarea unui certificate Orniss. Surse judiciare au precizat, pentru AGERPRES, că acesta urmează să fie audiat într-un dosar privind infracţiunea de instigare la trafic de influenţă. \n\n \n\n Pîrvulescu a anunțat, luni, că pleacă din PNL, partid pe listele căruia a candidat şi a fost ales la alegerile din 2020, şi că se alătură echipei lui Mircea Geoană. \n\n „Vreau să mulţumesc, în mod deosebit, colegilor senatori PNL, în ultimii patru ani de zile, precum şi celorlalţi, din ultimi opt ani, pentru colaborare pentru familia liberală. Mă dezafiliez din Grupul Naţional Liberal, senatorilor liberali, şi voi activa ca independent începând de astăzi”, a declarat Pîrvulescu, de la tribuna Parlamentului. \n\n Fostul senator PNL de Teleorman mai este trimis în judecată de DNA în ianuarie 2022 după ce şi-ar fi folosit influenţa pe lângă membrii unor comisii de concurs de la Serviciul Judeţean de Ambulanţă Teleorman, cărora le-ar fi cerut să îi dea subiectele pentru concursuri organizate pentru posturi de asistent medical şi şofer. El le-ar fi solicitat să îi favorizeze la proba practică pe candidaţii indicaţi de el pentru a obţine aceste posturi.",
  "metadata": {
    "original_file": "Cronica_De_Teleorman_0053.html"
  }
}