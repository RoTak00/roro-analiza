{
  "title": "Concurs de admitere la Școala de Subofițeri de Pompieri și Protecție Civilă „Pavel Zăgănescu” Boldești – sesiunea octombrie – decembrie 2024 | Cronica de Teleorman / Ştiri din Teleorman şi nu numai",
  "content": "Inspectoratul pentru Situații de Urgență „A.D. Ghica” al județului Teleorman a demarat activitatea de recrutare și selecție a candidaților în vederea participării la concursul de admitere organizat la Școala de Subofițeri de Pompieri și Protecție Civilă „Pavel Zăgănescu” Boldești – sesiunea octombrie –decembrie 2024.\n\nPentru sesiunea de admitere octombrie – decembrie 2024, locurile aprobate la Școala de Subofițeri de Pompieri și Protecție Civilă „Pavel Zăgănescu” Boldești sunt următoarele:\n\n– 24 octombrie 2024 – termen depunere documente în vederea constituirii dosarului de recrutare și termenul până la care se va desfășura activitatea de evaluare psihologică;\n\n– 13 noiembrie – 23 decembrie 2024 – examinare medicală (doar candidații care se încadrează în numărul locurilor scoase la concurs în ordinea descrescătoare a notelor finale);\n\n– 24 decembrie 2024 – termen de afișare a rezultatelor finale pe site-ul unității de învățământ.\n\nCererea-tip de înscriere și, după caz, consimțământul privind solicitarea extrasului de pe cazierul judiciar de către unitatea de recrutare, se completează de către candidat în mod lizibil, se semnează și se transmit, exclusiv în format electronic, la adresa de e-mail: scoli@isuteleorman.ro , în perioada 24 septembrie – 06 octombrie 2024, inclusiv în zilele de sâmbătă și duminică.\n\nInformații privind sesiunea de admitere puteți obține accesând site-ul instituției noastre – www.isuteleorman.ro sau linkul: https://www.isuteleorman.ro/index.php/despre-noi/cariera/admitere-invatamant-militar/anunt-recrutare-la-scoala-de-subofiteri-de-pompieri-si-protectie-civila-pavel-zaganescu-boldesti .\n\nPentru detalii suplimentare, candidații se pot adresa și Serviciului Resurse Umane din cadrul Inspectoratului pentru Situaţii de Urgenţă „A.D. Ghica” al judeţului Teleorman, din municipiul Alexandria, str. Carpaţi nr. 7, la telefon 0247/311.113, interior 27122 sau 27129, zilnic, de luni până vineri, între orele 08 00 – 16 00 .",
  "metadata": {
    "original_file": "Cronica_De_Teleorman_0064.html"
  }
}