{
  "title": "Grav accident rutier! O persoană și-a pierdut viața",
  "content": "Un bărbat și-a pierdut viața în urma unui accident rutier. Nenorocirea s-a produs în comuna Frumoasa. Victima era pasager într-un autoturism care s-a lovit de un cap de pod.\n\nO secundă de neatenție s-a transformat într-un adevărat dezastru. În dimineața zilei de 25 septembrie, în jurul orei 05:15, polițiștii din cadrul Poliției orașului Zimnicea au fost sesizați prin apel la numărul unic pentru apeluri de urgență 112, despre producerea unui accident de circulație, soldat cu victime omenești, în comuna Frumoasa.\n\nDin primele cercetări efectuate la fața locului s-a stabilit faptul că, în timp ce un tânăr în vârstă de 25 de ani, din comuna Frumoasa, conducea un autoturism pe DC 5, pe fondul altor preocupări a-i distrage atenția, ar fi pierdut controlul asupra direcției de mers și ar fi ieșit în afara părții carosabile, lovind un cap de pod.\n\nÎn urma evenimentului rutier a rezultat rănirea ușoară a conducătorului auto și decesul pasagerului din dreapta, tânăr în vârstă de 27 de ani, din comuna Frumoasa.\n\nȘoferul a fost transportat la o unitate medicală pentru acordarea de îngrijiri de specialitate.\n\nÎn cauză a fost întocmit dosar penal sub aspectul săvârșirii infracțiunilor de ucidere din culpă și vătămare corporală din culpă, cercetările fiind continuate sub coordonarea Parchetului de pe lângă Judecătoria Zimnicea.",
  "metadata": {
    "original_file": "TRNews_0069.html"
  }
}