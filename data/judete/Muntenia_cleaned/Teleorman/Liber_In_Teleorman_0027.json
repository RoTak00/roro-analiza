{
  "title": "Au răsunat, din nou, colindele la I.P.J. Teleorman",
  "content": "Colindele ne înalță sufletește și ne apropie unii de alții. \n\n Frumoasele și mult așteptatele colinde care aduc vestea Nașterii Mântuitorului au răsunat astăzi la sediul Inspectoratului de Poliție Județean Teleorman. \n\n Polițiștii teleormăneni au primit vizita unor colindători deosebiți. \n\n Ne-am bucurat de colinde frumoase, interpretate cu emoție într-o atmosferă festivă de sărbătoare. \n\n Prin colindele tradiționale interpretate, copiii ne-au adus lumină și căldură în suflet, prevestind sărbătorile care se apropie. \n\n Prezența micuților îmbrăcați în haine tradiționale a adus in atenție identitatea noastră ca păstrători și continuatori ai colindelor tradiționale românești. \n\n La final, colindătorii au fost răsplătiți după obicei.\n\nLe mulțumim tuturor pentru dragostea cu care au facut să răsune glasul colindului și le dorim sărbători binecuvântate, cu pace și bucurie.",
  "metadata": {
    "original_file": "Liber_In_Teleorman_0027.html"
  }
}