{
  "title": "Preotul Danu Florin lansează o campanie umanitară de Paște pentru familii nevoiașe",
  "content": "În spiritul Sărbătorilor Pascale, Preotul Danu Florin de la Parohia Lada, din comuna Tătărăștii de Jos, vine în ajutorul celor aflați în nevoie, lansând o nouă acțiune socială menită să aducă un strop de bucurie în casele familiilor nevoiașe din comunitatea locală.\n\nCu ocazia Sfintelor Paști, cei care doresc să facă o faptă bună sunt invitați să contribuie la această cauză nobilă, oferind o masă pentru unul dintre cele 40 de cazuri aflate în dificultate, care nu au posibilitatea de a avea o masă festivă.\n\nÎn comunitatea noastră există familii nevoiașe cu mulți copii și bătrâni singuri, care se confruntă cu dificultăți în asigurarea nevoilor de bază. În acest context, campania inițiată de preotul Danu vine să ofere un sprijin concret, creând oportunitatea pentru fiecare dintre noi să dăruim un moment de bucurie și speranță.\n\n„Să ne imaginăm că mergem în vizită la părinții sau la bunicii noștri de sărbători. Ce am pune în sacoșa pe care o aducem cu noi? Un ou roșu, un fruct, un cozonac, o conservă, o bucățică de carne… fiecare după dragoste și posibilitățile noastre”, a spus preotul Florin Danu.\n\nPentru detalii suplimentare și informații despre modul în care puteți contribui la această acțiune caritabilă, preotul Danu Florin, prin Asociația ”Mana Cerească” se află la dispoziția celor interesați, putând fi contactat la numărul de telefon 0765320643.\n\nSe pot face donații în cont: RO58 RNCB 0248 1067 3587 0001 – Parohia Lada",
  "metadata": {
    "original_file": "Liber_In_Teleorman_0248.html"
  }
}