{
  "title": "De râsul lumii! Copilul de 10 ani, din Blejeşti, suspect de CORONAVIRUS, are...\"roşu-n gât\"",
  "content": "Mare tam-tam pentru nimic! Copilul în vârstă de 10 ani, din comuna Blejeşti, suspect de infectare cu noul Coronavirus, este sănătos tun! Conform rezultatelor analizelor medicale, se pare ca minorul are o faringo- amigdalită, diagnostic ce nu necesită intervenţie de urgenţă. Mai pe înţelesul tuturor românilor, copilul are…roşu-n gât!!!\n\nDeşi părinţii şi autorităţile sanitare ar fi explicat situaţia, minţile luminate de la judeţ se pare ca au fost…incolore, inodore şi insipide! Potrivit declaraţiei mamei, copilul ar fi avut febră înainte ca tatăl se revină din Italia, din regiunea Lombardia. Cu cel puţin două-trei zile. A fost tratat…ca la ţară, cu medicamente văzute pe la televizor şi recomandate de vecinii care au mai avut febră!…În zadar!\n\nAstăzi, copilul a fost transferat la Spitalul de Urgenţă din Alexandria… cu mascaţii în spatele Ambulanţei! La fel ca infractorii! După ce a fost ţinut mai bine de o oră în faţa unităţii spitaliceşti, deoarece nimeni nu ştia cum să procedeze, medicii au decis să-l interneze la Secţia „Infecţioase”. Alt traseu, altă distracţie. Minorul a ajuns la secţia respectivă tot sub escortă, ca ultimul terorist. Aici, lucrurile s-au precipitat. Imediat cum au aflat că pacientul este „suspect” de Coronavirus, mai multe persoane internate au sărit gardul şi au tulit-o spre casele lor. Panica a fost atât de mare, încât orice explicaţie venită din partea medicilor a fost tratată cu indiferenţă.\n\nAcum, Secţia Spitalului de Boli Infecţioase Alexandria arată ca o fortăreaţă. Jandarmii păzesc unitatea mai ceva ca Baza de la Deveselu. Nimeni nu intră, nimeni nu iese! Şi asta pentru un…roşu-n gât, făcut de un copil de 10 ani, boală la care sunt predispuşi mai toţi colegii de vârsta lui!!!",
  "metadata": {
    "original_file": "Informatia_De_Teleorman_0091.html"
  }
}