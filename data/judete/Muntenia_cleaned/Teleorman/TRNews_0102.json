{
  "title": "Grav accident rutier! A fost solicitat elicopterul SMURD!",
  "content": "Grav accident rutier în apropiere de Izvorul Rece. Din cauza vitezei, dar și a condițiilor de drum, un autoturism s-a răsturnat! Din primele informații se pare că 3 persoane au fost grav rănite. În sprijinul medicilor sosiți la fața locului a fost solicitat și un elicopter SMURD pentru transportul victimelor la un spital din București.\n\nUn eveniment rutier grav a avut loc la ieșirea din municipiul Alexandria, pe DN 52, în zona Izvorul Rece.\n\nȘoferul unui autoturism a pierdut controlul volanului, autoturismul a ieșit de pe banda carosabilă și s-a răsturnat. \n\n Potrivit primelor informații, se presupune că ar fi cel puțin trei victime implicate.\n\nLa fața locului intervin echipe de descarcerare, o autospecială de stingere, un echipaj SMURD și două echipaje ale Serviciului de Ambulanță Județean. De asemenea, în sprijinul echipajelor medicale, va ajunge și elicopterul SMURD.\n\nConducătorii auto sunt sfătuiți să evite zona și să respecte indicațiile autorităților.",
  "metadata": {
    "original_file": "TRNews_0102.html"
  }
}