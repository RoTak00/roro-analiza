{
  "title": "Programul de suținere a producției autohtone de usturoi continuă",
  "content": "Programul prin care se susține cultivarea usturoiului autohton continuă și în acest an. Potrivit reprezentanților Direcției pentru Agricultură Județeană Teleorman, pe site-ul MADR a fost postat în DEZBATERE PUBLICĂ proiectul de Hotărâre pentru aplicarea programului de susținere a producției de usturoi.\n\nFermierii s-au reorientat. Ajutorul primit de la stat a făcut ca tot mai mulți agricultori să acorde o mai mare atenție usturoiului. Dacă în urmă cu foarte puțini ani, usturoi aflat pe mesele noastre era în cea mai mare măsură adus din China, datorită programului Usturoiul, țara noastră a ajuns chiar să exporte leguma minune. De la debutul programului de stat pentru sprijinirea acestei culturi, importurile au scăzut cu o mie de tone, iar exporturile au urcat de aproximativ 13 ori, arată cele mai recente date.\n\nȘi pentru că programul a fost primit foarte bine de fermieri s-a decis să continue și în anul 2023.\n\nSchema de ajutor de minimis se aplică pe întreg teritoriul României în anul 2023 pentru susținerea producției de usturoi. Impactul bugetar este de 29.700.000 lei, echivalentul a maxim 6.001.200 euro.\n\nÎnsă, pentru ca agricultura teleormăneană să devină cu adevărat performantă este nevoie de investiții și de mai mult ajutor din partea statului, spun producătorii teleormăneni. Potrivit acestora, pentru rezultate și mai bune este nevoie de utilaje performante și de mai mult ajutor din partea statului. Acest aspect a fost sesizat și de parlamentarul teleormănean.\n\nTrebuie spus că prin programul USTUROIUL, anul trecut în județul nostru a fost cultivată o suprafață de aproape 124 de hectare cu usturoi, iar peste 120 de fermieri au primit subvenții prin acest program.",
  "metadata": {
    "original_file": "TRNews_0205.html"
  }
}