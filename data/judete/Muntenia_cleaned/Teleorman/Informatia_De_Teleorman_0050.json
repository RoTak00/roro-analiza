{
  "title": "Se întâmplă în Turnu Măgurele! Oamenii străzii dorm în fața blocurilor deși Ordonanța Militară obligă primăria să le ofere un adăpost",
  "content": "Nicio șansă pentru oamenii fără un acoperiș deasupra capului, din Turnu Măgurele, să treacă cu bine peste această nenorocire provocată de Coronavirus. În filmarea trimisă de un turnean se vede clar că un bărbat, cel mai probabil un om al străzii, „se odihnește” pe o bancă situată în fața blocului Y2, pe strada Mihai Eminescu. https://www.facebook.com/raluka.ruxandra/videos/162358008564086/?t=0\n\nDeși Ordonanța Militară nr 3, intrată în vigoare la data de 25 martie, obligă autoritățile administrației publice locale să identifice și să țină evidența persoanelor fără adăpost, precum și să asigure adăpostirea și îngrijirea acestora (art 6, alin.1), primarul Dănuț Cuclea ori nu vrea să respecte legea, ori e depășit de situație.\n\nDe altfel, nu este pentru prima dată când în orașul Turnu Măgurele se întâmplă „mininuni”. Zilele trecute, într-o altă filmarea, se arată modul în care se face dezinfecţia în orașul de la malul Dunării.",
  "metadata": {
    "original_file": "Informatia_De_Teleorman_0050.html"
  }
}