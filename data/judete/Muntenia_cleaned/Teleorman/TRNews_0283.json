{
  "title": "Un incendiu puternic a blocat circulația pe E 70 FOTO",
  "content": "Circulația rutieră a fost oprită timp de mai multe minute pe Drumul European 70, între Alexandria și București. Motivul? Un incendiu puternic de vegetație pe aproximativ 50 de hectare. Acesta s-a extins cu repeziciune, iar fumul a făcut impracticabilă porțiunea dintre Vitănești și Văceni.\n\nUn incendiu puternic de vegetație a blocat circulația rutieră între Alexandria și București. Fumul gros a făcut impracticabilă porțiunea dintre Vitănești și Văceni în condiții de siguranță. Polițiștii din Teleorman au decis să oprească circulația autovehiculelor pe ambele sensuri de mers până la lichidarea incendiului.\n\nPompierii au fost în alertă după ce un incendiu puternic a izbucnit în apropierea drumului european E70. La fața locului au ajuns 15 pompieri de la ISU Teleorman cu 3 autospeciale de stingere și o autocisternă; 5 oameni cu o autospecială de stingere și un tractor cu plug de la SVSU Vitănești și un om cu un tractor cu plug de la SVSU Drăgănești Vlașca.\n\nIncendiul a fost lichidat în aproximativ 2 ore, iar traficul s-a reluat în condiții de siguranță.\n\nDin fericire, la acest eveniment nu au fost înregistrate victime.",
  "metadata": {
    "original_file": "TRNews_0283.html"
  }
}