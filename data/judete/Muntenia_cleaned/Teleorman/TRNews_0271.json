{
  "title": "Ziua Marinei, sărbătorită la Zimnicea",
  "content": "Ziua Marinei, sărbătorită pe 15 august, de ziua Sfintei Maria, a fost marcată într-un cadru deosebit și în orașul Zimnicea.\n\nCei prezenți s-au bucurat de plimbări gratuite cu „Valul Dunărean”, au avut loc concursuri specific marinărești, au ascultat muzică populară, interpretată de Florin Vasilică și Florin Pârlan, toate acestea fiind ingredientele unei petreceri reușite.\n\nNu au lipsit nici întrecerea de înot, cățărarea pe catarg, mersul pe bârnă, precum și concursul de prins rațe pe Dunăre.\n\nS-a pornit la drum cu o primă ediție, iar edilii orașului și-au propus ca anul viitor să organizeze o ediție și mai spectaculoasă.\n\n”O veche tradiție locală a prins viață astăzi la Zimnicea: Ziua Marinei și a Marinarului, sărbătorită pe 15 august, de ziua Sfintei Maria. Plimbări gratuite cu „Valul Dunărean”, concursuri specific marinărești, muzică populară, acestea au fost ingredientele unei petreceri reușite. Am avut parte de întrecerea de înot, cățărarea pe catarg, mersul pe bârnă, și concursul de prins rațe pe Dunăre. Au cântat pentru cei prezenți Florin Vasilică și Florin Pârlan. Am pornit astăzi la drum cu o primă ediție, continuăm anul viitor cu o ediție și mai spectaculoasă. Vânt bun din pupa așadar sărbătorii Zilei Marinei la Zimnicea”, spun reprezentanții Primăriei Zimnicea.\n\nEvenimentul a fost apreciat de toți locuitorii orașului, inclusiv de cei plecați la muncă în străinătate și reveniți în perioada concediilor. De altfel, aceștia i-au sugerat primarului localității să organizeze acest eveniment, care, cu ani în urmă, era organizat în localitatea de pe malul Dunării.",
  "metadata": {
    "original_file": "TRNews_0271.html"
  }
}