{
  "title": "Șofer, prins de Poliție din elicopter - Video",
  "content": "La data de 20 martie 2024, ora 13.06, pe timpul executării unei misiuni de survol, pe Drumul Național 6, împreună cu specialiștii Inspectoratului General de Aviație al Ministerului Afacerilor Interne, polițiștii au depistat un bărbat, în timp ce conducea un autovehicul, în afara localității Vitănești, pe direcția către București, într-o curbă deosebit de periculoasă semnalizată corespunzător, iar, pe fondul lipsei de vizibilitate și neadaptării vitezei de circulație, a încălcat marcajul longitudinal continuu, care desparte sensurile de circulație și a pătruns pe sens opus.\n\nAbaterea a fost înregistrată cu un dispozitiv tehnic certificat, montat pe un elicopter.\n\nConducătorul auto a fost sancționat contravențional cu amendă în valoare de 495 de lei, la sol, de un echipaj al Serviciului Rutier Teleorman, care a fost informat de îndată, pentru a putea intercepta și opri vehiculul in condiții de siguranță, potrivit IPJ Teleorman.",
  "metadata": {
    "original_file": "Liber_In_Teleorman_0273.html"
  }
}