{
  "title": "VIDEO! Imagini groaznice cu accidentul din Blejești. Tânăra șoferiță a intrat pe contrasens, spulberând copilul de 15 ani",
  "content": "Imagini terifiante, surprinse de o cameră de luat vederi, cu momentul în care un copil de 15 ani, din localitatea Blejești, a fost spulberat de o mașină condusă de o șoferiță în vârstă de 20 de ani. Din filmare se vede clar cum tânăra a intrat pe contrasens, lovind în plin minorul și azvârlindu-l în aer, ca pe o minge, la câțiva zeci de metri. În momentul impactului, copilul se deplasa pe partea stângă a carosabilului, alături de un prieten, acesta din urmă reușind să se ferească la timp.\n\nOamenii prezenți în zonă au declarat că mașina circula cu viteză și nu exclud varianta ca șoferița să fi pierdut controlul autoturismului având alte preocupări la volan. Potrivit declarației unor cetățeni, conducătoarea auto avea permis de conducere de numai trei luni de zile.\n\nDin păcate, băiatul de 15 ani, victima tragicului accident de circulație, este în comă profundă la Spitalul Bagdasar Arseni din București, iar medicii depun toate eforturile pentru a-i salva viața.",
  "metadata": {
    "original_file": "Informatia_De_Teleorman_0020.html"
  }
}