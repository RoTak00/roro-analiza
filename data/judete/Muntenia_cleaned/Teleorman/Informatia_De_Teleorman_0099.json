{
  "title": "Angajări la STAT! Spitalul de Psihiatrie din Poroschia caută asistenţi medicali şi infirmier",
  "content": "Spitalul de Psihiatrie Poroschia organizează concurs de recrutare pentru ocuparea pe perioadă nedeterminată a funcțiilor contractuale de execuție, de asistent medical debutant – Secția Acuți II şi infirmier – Secția Acuți II. Condiţiile specifice necesare în vederea participării la concurs sunt: diplomă de școală sanitară postliceală sau diploma de studii postliceale, fără vechime pentru asistent medical iar pentru infirmier – școală generală şi curs de infirmiere organizat de Ordinul Asistenților Medicali Generaliști, Moașelor și Asistenților Medicali din România sau curs de infirmiere organizat de furnizori autorizați de Ministerul Muncii, Familiei și Protecției Sociale şi şase luni vechime în activitate.\n\nTotodată, unitatea spitalicească va scoate la concurs şi funcţia de asistent medical de farmacie. Cei interesaţi trebuie să deţină diploma de şcoală sanitară postliceală şi să aibă şase ani vechime în specialitate.\n\nÎn următoarea perioadă, alte instituţii publice şi primăriile din judeţul Teleorman vor scoate la concurs mai multe posturi. În funcţie de pregătire, cei care doresc să fie bugetari se pot angaja ca administrator financiar, consilier fonduri europene, şoferi sau poliţişti locali. Condiţiile pe care candidaţii trebuie să le îndeplinească o persoană pentru a se înscrie la concurs pot fi consultate la următoarea adresă: http://posturi.gov.ro/.",
  "metadata": {
    "original_file": "Informatia_De_Teleorman_0099.html"
  }
}