{
  "title": "Crima de pe Autostrada A1: Criminalul turc, refugiat în Teleorman la fosta soacră",
  "content": "Anchetatorii au adus la lumină detalii cutremurătoare în cazul crimei de pe Autostrada A 1, unde o femeie a fost ucisă de un cetățean turc. Conform ultimelor informații, traseul criminalului a fost reconstituit, iar acesta s-ar fi refugiat în Teleorman, la doar două zile după comiterea oribilei fapte.\n\nPotrivit anchetatorilor, turcul ar fi ajuns în Teleorman pe data de 8 martie 2024, doar două zile după ce ar fi ucis-o pe Mirela. Surprinzător, acesta a fost găzduit de fosta soacră, căreia i-ar fi spus că a venit să depună flori la mormântul fostei sale soții.\n\nDupă aceste informații, anchetatorii au efectuat două percheziții, una la casa soacrei și alta la locuința în care a locuit fosta soție a criminalului. Scopul a fost de a căuta noi dovezi și, în același timp, de a verifica dacă în aceste locuri se află geaca pe care victima ar fi purtat-o în ziua dispariției sale. Fosta soacră a bărbatului a declarat că acesta nu i-a dat niciun moment de bănuit că ar fi în stare să comită o asemenea faptă.\n\nBărbatul este acum în arest preventiv, fiind acuzat de omor. Dacă va fi găsit vinovat, acesta ar putea petrece până la 20 de ani după gratii conform legii.\n\nCitiți și: Un turc, suspect în cazul femeii tranșată, originară din Teleorman",
  "metadata": {
    "original_file": "Liber_In_Teleorman_0240.html"
  }
}