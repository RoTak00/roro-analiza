{
  "title": "Sistem centralizat de canalizare ape uzate menajere, în comuna Țigănești, și modernizare drumuri, la Măldăeni",
  "content": "Ministrul dezvoltării, lucrărilor publice și administrației, Cseke Attila, a semnat 27 de noi contracte de finanțare prin Programul Național de Investiții ”Anghel Saligny”, în valoare totală de 323.393.476,58 de lei. Lucrările sunt pentru modernizarea infrastructurii rutiere, construirea de poduri, podețe și punți pietonale, precum și pentru înființarea sau extinderea rețelelor de alimentare cu apă și canalizare.\n\nPotrivit documentului, două contracte vizează investiții, în județul Teleorman. Este vorba despre “sistem centralizat de canalizare ape uzate menajere în comuna Țigănești, cu o valoare de 34.479.514,14 lei și modernizare drumuri de interes local în comuna Măldăeni, suma alocată fiind de 14.000.000 de lei.",
  "metadata": {
    "original_file": "Informatia_De_Teleorman_0002.html"
  }
}