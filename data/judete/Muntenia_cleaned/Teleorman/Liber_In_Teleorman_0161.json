{
  "title": "CN Pedagogic Mircea Scarlat, LOCUL I la examenul de BACALAUREAT și în 2024! 93,62% rata de promovare!",
  "content": "CN Pedagogic Mircea Scarlat (CNPMS) și-a adjudecat din nou locul I pe județ la examenul de bacalaureat, obținând o rată de promovare de 93,62% pentru promoția curentă și promoțiile anterioare. Acest rezultat remarcabil subliniază dedicarea și efortul constant al întregii echipe CNPMS – elevi, profesori, părinți și directori.\n\nReprezentanții liceului au transmis un mesaj de felicitare și în același spirit de succes și performanță au anunțat că CNPMS își deschide porțile pentru absolvenții claselor a VIII-a, invitându-i să devină parte din acest liceu de top, care se mândrește cu cea mai mare rată de promovare la bacalaureat din județul Teleorman.\n\n„ LOCUL I pe JUDEȚ la examenul de BACALAUREAT și în 2024! 93,62% (promoția curenta + promoții anterioare)!\n\nFELiCITĂRI echipei CNPMS- elevi, profesori, părinți și directori- pentru rezultatul minunat, pentru munca și pasiunea constante, reiterate an de an!\n\nUn mare DA pentru PEDA!\n\nVă așteptăm și pe voi, dragi absolvenți ai claselor a VIII-a, să deveniți elevi ai CNPMS, liceul cu cel mai mare procent de promovare la bacalaureat in județul Teleorman și în 2024!”, au transmis reprezentanții unității de învățământ.",
  "metadata": {
    "original_file": "Liber_In_Teleorman_0161.html"
  }
}