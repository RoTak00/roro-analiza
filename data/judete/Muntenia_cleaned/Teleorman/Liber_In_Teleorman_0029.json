{
  "title": "De la dor la grijă: Alături de cei dragi, indiferent de distanță, cu asigurările Allianz-Țiriac",
  "content": "În ultimele săptămâni, în marile orașe din Europa, o serie de mesaje au atras atenția românilor plecați de acasă. Cu fraze simple, dar încărcate de emoție – „Sunt lângă tine… și când nu sunt lângă tine” , „Sunt lângă tine și când ne uităm la același serial, dar nu de pe aceeași canapea” sau „Sunt lângă tine și când nu știi de ce nu-ți iese mămăliga” – campania Allianz-Țiriac a adus în prim-plan ceea ce românii din diaspora simt în fiecare zi: o legătură neîntreruptă cu cei rămași acasă.\n\nAproximativ 10 milioane de români trăiesc în diaspora sau în comunitățile istorice din vecinătatea României, conform statisticilor Departamentului pentru Românii de Pretutindeni. Pentru aceștia, provocarea nu este doar să păstreze legătura strânsă cu cei dragi, ci și să găsească soluții pentru a le oferi grijă și protecție, de la distanță. Conform unui studiu realizat de MKOR Consulting, peste 70% dintre românii din străinătate trimit periodic bani sau alte ajutoare către familiile lor. Aceste gesturi demonstrează cât de importantă rămâne grija pentru familie, indiferent de distanță, însă sprijinul financiar este doar o parte a soluției. Pe lângă ajutorul material, familiile au nevoie de siguranță și protecție de lungă durată, pentru locuință, pe durata călătoriilor sau pentru viitorul copiilor. Această nevoie complexă cere soluții financiare care să ofere nu doar sprijin imediat, ci și stabilitate pe termen lung.\n\n„ Românii din diaspora trimit acasă sume considerabile, care anul acesta au ajuns la același nivel cu investițiile făcute de companiile străine. Acești bani nu sunt doar un sprijin pentru cei dragi, ci și o investiție în viitorul familiilor lor și al țării . Allianz-Țiriac oferă soluții care să le asigure stabilitatea și să le permită să rămână alături de familiile lor, chiar și de la distanță, ” declară Virgil Șoncutean, CEO Allianz-Țiriac Asigurări.\n\nAllianz-Țiriac este, pentru cei plecați din țară, un partener care înțelege că, dincolo de ajutorul financiar, familiile au nevoie de stabilitate și protecție pentru viitor. Prin produse simple și accesibile, românii de pretutindeni din diaspora pot arăta grijă și responsabilitate față de cei dragi, indiferent de distanță.\n\nAllianz-Țiriac vine în sprijinul românilor din diaspora prin produse de asigurare ușor de achiziționat online. Platforma digitală permite acces rapid la polițe de asigurare, eliminând barierele impuse de distanță. Astfel, utilizatorii pot încheia asigurări direct din străinătate, fără proceduri complicate, într-un mod simplu și eficient – dovada că grija pentru cei de acasă nu trebuie să fie complicată.\n\nProdusul My Home protejează locuințele din țară ale românilor din diaspora împotriva riscurilor precum inundațiile, cutremurele sau alte evenimente neprevăzute. De asemenea, include servicii de asistență de urgență pentru reparații rapide în cazuri precum țevi sparte. Despăgubirile pentru daunele minore sunt procesate în doar două zile lucrătoare, oferind sprijin prompt familiilor afectate.\n\nPentru cei care se deplasează frecvent, My Car combină RCA și Casco într-un produs complet, cu acoperire extinsă, inclusiv pentru costuri legale. Procesul de deschidere a dosarului de daună este simplificat, iar statusul poate fi urmărit online, oferind o experiență digitalizată și transparentă.\n\nMy Travel răspunde nevoilor celor care călătoresc, acoperind cheltuielile generate de urgențe medicale. Cu opțiunea suplimentară de anulare a călătoriei se asigură și returnarea cheltuielilor cu serviciile turistice în cazul unor evenimente neprevăzute. Astfel, românii din diaspora și cei dragi lor care îi vizitează se pot bucura de mobilitate și siguranță, indiferent de destinație.\n\nPentru alte tipuri de produse, precum asigurările de viață sau sănătate, Allianz-Țiriac oferă soluții adaptate fiecărei familii. Prin intermediul site-ului oficial, clienții pot identifica rapid agenți de asigurări autorizați, având posibilitatea de a primi consultanță specializată și de a încheia asigurări de la distanță.\n\nAllianz-Țiriac răspunde direct nevoilor românilor aflați peste hotare, oferind accesibilitate, siguranță și protecție pentru ceea ce contează cel mai mult: bunăstarea de acasă.\n\nAflă mai multe despre soluțiile oferite de Allianz-Țiriac și fi mereu aproape de cei dragi, indiferent unde te afli: https://www.allianztiriac.ro/ro_RO/persoane-fizice/diaspora.html",
  "metadata": {
    "original_file": "Liber_In_Teleorman_0029.html"
  }
}