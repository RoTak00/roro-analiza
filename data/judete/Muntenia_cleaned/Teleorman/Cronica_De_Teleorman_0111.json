{
  "title": "Adrian Gâdea a evidențiat necesitatea unei schimbări la nivelul conducerii comunei Nanov/ Promovare electorală | Cronica de Teleorman / Ştiri din Teleorman şi nu numai",
  "content": "Adrian Gâdea, președintele Consiliului Județean, a participat, alături de Mihăiță Cimpoieru, candidatul \n\n Partidului Social Democrat la funcția de primar al comunei Nanov, la o întâlnire cu locuitorii acestei \n\n localități. Evenimentul a atras un număr semnificativ de cetățeni, dornici să afle mai multe despre \n\n viitorul comunei și despre planurile de dezvoltare propuse de echipa PSD. \n\n \n\n În cadrul întâlnirii, Adrian Gâdea a subliniat importanța alegerilor locale și a evidențiat necesitatea unei schimbări la nivelul conducerii comunei. Actualul primar, membru al Partidului Național Liberal (PNL), care, deși se află la sfârșitul mandatului, a început abia recent să întreprindă câteva acțiuni pentru dezvoltarea comunei, aceste inițiative întârziate nefiind suficiente pentru a compensa anii de stagnare și lipsă de progres.\n\nCandidații PSD la Consiliul Județean și la Primăria Nanov au prezentat în detaliu câteva dintre cele mai importante proiecte de dezvoltare pe care le au pentru comună. Printre acestea se numără: efectuarea de servicii de salubrizare pentru terenul comunal cu destinația de luncă, aducând zona la starea inițială pentru desfășurarea activităților specifice. Acest proiect include precolectarea, colectarea și transportul deșeurilor comunale până la stațiile de sortare, transfer și depozitare, precum și tratarea mecano-biologică a acestora; înființarea unui serviciu permanent de asistență medicală comunitară pentru a facilita și îmbunătăți accesul populației, în special al grupurilor vulnerabile, la servicii de sănătate; înființarea unui serviciu public de transport local de persoane prin curse regulate, conform normelor legale în vigoare, pentru a îmbunătăți mobilitatea locuitorilor comunei; implementarea unui sistem de iluminat stradal cu stâlpi fotovoltaici, folosind panouri solare ca sursă de alimentare. Acest sistem va oferi avantaje precum montajul rapid fără necesitatea lucrărilor suplimentare de cablare și iluminarea zonelor unde rețeaua națională de energie este inaccesibilă; efectuarea lucrărilor de asfaltare pentru drumurile care nu au beneficiat de astfel de servicii și monitorizarea lucrărilor deja efectuate; proiectarea și implementarea infrastructurii necesare pentru introducerea unui sistem de distribuție a gazelor naturale în comună; implementarea programelor naționale pentru conectarea la rețelele de apă și canalizare, protejând astfel populația de efectele negative ale apelor uzate asupra sănătății și mediului; înființarea unei grădinițe cu program prelungit în localitatea Nanov pentru a sprijini familiile tinere; accesarea programelor pentru actualizarea informațiilor cadastrale și sprijinirea cetățenilor în realizarea acestor documente gratuit; analiza nevoilor educaționale ale cetățenilor și modernizarea infrastructurii școlilor pentru a reduce rata abandonului școlar și a atrage cadre didactice bine pregătite; sprijinirea cetățenilor în accesarea fondurilor europene pentru dezvoltarea locală, inclusiv pentru antreprenori, startup-uri și întreprinderi de toate dimensiunile; crearea unui parteneriat între comunitatea locală și investitori, bazat pe proactivitate, încredere și predictibilitate, pentru a atrage investiții și a stimula dezvoltarea economică a comunei.\n\nÎn discuțiile cu cetățenii, atât președintele Consiliului Județean Adrian Gâdea, cât și candidatul PSD, Mihăiță Cimpoieru au accentuat deschiderea și disponibilitatea lor de a colabora îndeaproape cu comunitatea pentru a identifica și rezolva problemele locale. De asemenea, au subliniat necesitatea unei administrații transparente și eficiente, care să pună pe primul loc interesele locuitorilor comunei Nanov.\n\nCetățenii prezenți au avut ocazia să adreseze întrebări și să exprime preocupările lor cu privire la viitorul comunei. Răspunsurile oferite de reprezentanții PSD au fost apreciate pentru claritatea și realismul lor, inspirând încredere că o schimbare în bine este posibilă. \n\n \n\n Promovare electorală# \n\n Comandat de Partidul Social Democrat – PSD Teleorman \n\n Executat de SC Cronica Tel News SRL – portal www.cronicadeteleorman.ro \n\n CUI: mandatar financiar coordonator: 21240002",
  "metadata": {
    "original_file": "Cronica_De_Teleorman_0111.html"
  }
}