{
  "title": "Adrian Gâdea, președintele PSD Teleorman dă asigurări că “Pensiile nu scad!” | Cronica de Teleorman / Ştiri din Teleorman şi nu numai",
  "content": "“Cele 700.000 de pensii, pentru care recalcularea a determinat un cuantum diminuat, rămân neschimbate, oamenii primesc aceiași bani ca și până acum!” a transmis Adrian Gâdea, președintele PSD Teleorman. Mesajul liderului PSD transmis în plină dezbatere despre recalcularea pensiilor este argumentat cu faptul că, „PSD este singurul partid care a crescut pensiile de câte ori s-a aflat la guvernare”. \n\n \n\n PSD a fost și rămâne singurul partid care apără consecvent și eficient interesele pensionarilor. Are toată înțelegerea pentru cei dezamăgiți că, în urma recalculării, nu le-a crescut pensia, însă ar fi fost imposibilă eliminarea nedreptăților dacă toate pensiile ar fi crescut”, este mesajul transmis de președintele PSD Teleorman, în plină dezbatere despre recalcularea pensiilor. Liderul PSD Teleorman a dat asigurări că “absolut toate pensiile au fost verificate în procesul de recalculare” și că oamenii își vor primi pensiile cuvenite.\n\n“PSD este singurul partid care a crescut pensiile de câte ori s-a aflat la guvernare și care a avut capacitatea să repare nedreptățile făcute de guvernările de dreapta. Asta o știu toți pensionarii, iar speranța lor ca să se mai corecteze unele lucruri în noua lege se îndreaptă tot către PSD. \n\n PSD a fost și rămâne singurul partid care apără consecvent și eficient interesele pensionarilor.\n\nPSD îi asigură pe toți pensionarii că va face tot ce este posibil pentru a le asigura venituri cât mai decente și o viață cât mai bună”, a dat asigurări președintele PSD Teleorman",
  "metadata": {
    "original_file": "Cronica_De_Teleorman_0086.html"
  }
}