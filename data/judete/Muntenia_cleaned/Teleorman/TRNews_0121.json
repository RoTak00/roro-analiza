{
  "title": "Accident rutier! Pericolul \"lovește\" și pe trotuar",
  "content": "O mașină scăpată de sub control a lovit un pieton care circula pe trotuar. Atât șoferul, cât și pietonul au ajuns la spital.\n\nPietonii nu mai sunt în siguranță nici pe trotuar. Oamenii de pe stradă sunt avertizați să fie extrem de atenți, deoarece mașinile care derapează pot amenința chiar și aceste spații pietonale.\n\nÎn urmă cu doar câteva minute, un accident rutier a avut loc pe raza localității Conțești. Șoferul unui autovehicul a pierdut controlul volanului, a derapat și a ieșit în decor.\n\n„Cu puțin timp în urmă, în jurul orei 10.30, pe raza localității Conțești a avut loc un accident rutier, în urma căruia un autovehicul s-a răsturnat, rezultând două victime, șoferul și un pieton.\n\nLa fața locului au intervenit pompierii militari zimniceni, cu o autospecială de stingere și o ambulanță SMURD, împreună cu un echipaj medical din cadrul SAJ Teleorman.\n\nCele două victime, conștiente și cooperante, cu diferite traumatisme, au fost preluate de echipajele medicale și transportatate la spital.\n\nPompierii au continuat misiunea pentru asigurarea măsurilor de prevenire și stingere a incendiilor, iar autoritățile competente au preluat cazul pentru cercetări”, spune purtătorul de cuvânt al ISU Teleorman.\n\nPietonii sunt chemați să-și revizuiască atitudinea față de siguranța pe trotuar și să fie conștienți că derapajele neașteptate pot reprezenta un pericol real.\n\nSiguranța pe străzi începe cu atenție, iar pietonii sunt sfătuiți să fie vigilenți pentru a evita potențialele pericole pe care trotuarele nu le mai exclud.",
  "metadata": {
    "original_file": "TRNews_0121.html"
  }
}