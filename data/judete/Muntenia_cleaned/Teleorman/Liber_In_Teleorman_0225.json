{
  "title": "Copil de 11 ani, strivit de un budoexcavator, la Orbeasca",
  "content": "Tragedie în județul Teleorman. Un copil în vârstă de 11 ani a fost strivit de un excavator. Vehiculul se îndrepta spre cimitir. Micuțul a murit strivit de un buldoexcavator în timp ce mergea spre şcoală.\n\nȘoferul utilajului, un tânăr de 36 de ani, s-a aplecat după cafea și a pierdut controlul. Bărbatul afirmă că în momentul în care l-a lovit pe copil mergea spre cimitirul din zonă pentru a săpa o groapă.\n\nImediat după ce a constatat lovirea copilului, tânărul s-a dat jos de la volan și i-a acordat primul ajutor. Din păcate, efortul său a fost în zadar. Minorul a fost lovit grav în zona capului de cupa utilajului şi nu a mai putut fi salvat.\n\n„Polițiștii din cadrul Biroului Rutier Alexandria au întocmit dosar penal sub aspectul săvârșirii infracțiunii de ucidere din culpă și efectuează cercetări, în cazul unui accident rutier produs astăzi, în comuna Orbeasca, în jurul orei 10:40.\n\nDin cauze și în împrejurări ce vor fi stabilite în urma cercetărilor, în timp ce un bărbat de 36 de ani, din localitate, conducea un buldoexcavator pe strada Valea Râului, ar fi lovit, cu cupa vehiculului, un pieton, minor în vârstă de 11 ani.\n\nȘoferul a fost testat cu aparatul etilotest, rezultatul indicând faptul că nu se afla sub influența alcoolului la momentul accidentului.\n\nCercetările continuă, sub coordonarea Parchetului de pe lângă Judecătoria Alexandria, în vederea stabilirii tuturor circumstanțelor producerii evenimentului rutier”, a transmis IPJ Teleorman.",
  "metadata": {
    "original_file": "Liber_In_Teleorman_0225.html"
  }
}