{
  "title": "Greva cadrelor didactice se suspendă | Cronica de Teleorman / Ştiri din Teleorman şi nu numai",
  "content": "Federaţia Sindicatelor Libere din Învăţământ şi Federaţia Sindicatelor din Educaţie „Spiru Haret” au luat decizia suspendării grevei generale . Elevii se vor întoarce în clase, în ultima săptămână de școală. \n\n Renunțarea la grevă este condiționată de adoptarea, în cursul zilei de astăzi, a unei ordonanțe de urgență care să prevadă faptul că salariul debutantului va fi egal cu cel mediu pe economie și creșterea salarială de 50% din diferența între salariile actuale și cele din grila nouă, la 1 ianuarie 2024, conform comunicatului. \n\n „În situația în care în textul noii legi a salarizării nu se vor aplica principiile cuprinse în ordonanța de urgență, greva va fi reluată”, avertizează sindicatele din Educație.",
  "metadata": {
    "original_file": "Cronica_De_Teleorman_0252.html"
  }
}