{
  "title": "Un tânăr se zbate între viață și moarte după ce s-a înecat în râul Teleorman",
  "content": "Un tânăr se află în stop cardiorespirator după ce s-a înecat în râul Teleorman. Acesta a vrut să se răcorească, dar din cauza faptului că nu știa să înoate și a subestimat puterea naturii, acum se zbate între viață și moarte.\n\nUn tânăr de 19 ani este resuscitat de medicii teleormănenii. Pe numărul unic pentru apeluri de urgență 112, s-a solicitat intervenția pompierilor militari pentru căutarea și scoaterea unei persoane posibil înecate (tânăr de aproximativ 19 ani) din râul Teleorman, în zona podului de pe DJ 601C, între localitățile Perii Broșteni și Vârtoape.\n\nAjunși rapid la locul intervenției, cu o mașină de stingere, o autospecială de scafandri care are în dotare o barcă pneumatică de salvare, un SMURD și o ambulanță SAJ, salvatorii au reușit rapid să găsească victima, care se afla sub apă și să o scoată la suprafață pentru a o preda echipajelor medicale.\n\nDeoarece tânărul este în stop cardiorespirator, salvatorii efectuează manevre de resuscitare în acest moment.",
  "metadata": {
    "original_file": "TRNews_0267.html"
  }
}