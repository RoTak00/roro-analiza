{
  "title": "Ultima ORĂ! 14 teleormăneni, în carantină, iar 111 persoane sunt izolate la domiciliu pentru două săptămâni",
  "content": "UPDATE În contextul aplicării măsurilor necesare pentru prevenirea și combaterea infecțiilor cu noul coronavirus (COVID-19), Direcția de Sănătate Publică Teleorman monitorizează în prezent 129 persoane cărora li s-a impus izolarea la domiciliu și supravegherea epidemiologică pasivă, pentru o perioadă de 14 zile.\n\nÎn prezent 3 persoane se află în zonele de sub-izolare constituite la secțiile de boli infecțioase de la Spitalul Județean de Urgență Alexandria și Spitalul Municipal Turnu Măgurele. Pentru aceste persoane se așteaptă rezultatele testelor de la Institutul Matei Balș din București.\n\nPotrivit unui comunicat de presă al Comitetului Județean pentru Situații de Urgență Teleorman, la nivelul județului sunt în prezent 14 persoane în carantină.\n\n„Menționăm că persoanele aflate în izolare sau în carantină nu prezintă simptomatologie specifică infectării cu coronavirus și au o stare de sănătate bună. Situația prezentată este corespunzătoare datei de 14 martie a.c., ora 15:00, informarea fiind făcută în baza deciziei Comitetului Județean pentru Situații de Urgență Teleorman”, se mai arată în document.",
  "metadata": {
    "original_file": "Informatia_De_Teleorman_0080.html"
  }
}