{
  "title": "Atenție, șoferi! Începând de astăzi, mergeți la RAR doar cu programare | Cronica de Teleorman / Ştiri din Teleorman şi nu numai",
  "content": "Redobândirea certificatului de înmatriculare, duplicatul și înlocuirea Cărții de Identitate a vehiculului se pot face la RAR doar cu programare prealabilă, telefonic sau online, începând cu data de 15 noiembrie 2023, a anunțat Registrul Auto Român, printr-un comunicat de presă. \n\n Noua regulă este valabilă pentru toate reprezentanțele RAR din țară.\n\nPrin urmare, nu vă mai puteți prezenta la reprezentanțele RAR fără ca înainte să intrați pe site-ul www.rarom.ro la secțiunea sau să sunați la numărul de call-center 021/9672 și să obțineți un număr de programare.\n\nPotrivit comunicatului de presă, măsura are ca scop reducerea timpilor de așteptare de la intrarea în curtea reprezentanțelor RAR până la preluarea vehiculelor de inginerii de pe linie.\n\n“ RAR vine în întâmpinarea clienților prin suplimentarea numărului de locuri disponibile în vederea programărilor, astfel încât intervalul de așteptare să fie cât mai scurt ”, a transmis Registrul Auto Român.",
  "metadata": {
    "original_file": "Cronica_De_Teleorman_0189.html"
  }
}