{
  "title": "Maşină de poliţie, implicată într-un accident rutier. Agenţii de poliţie au fost transportaţi la Spital",
  "content": "O maşină a Serviciului Rutier Alexandria, aflată în misiune, a fost implicată într-un accident rutier, pe şoseaua principală din municipiul Alexandria, în zona Finanţelor Publice. Din primele cercetări, şoferul vinovat, un bărbat de 37 de ani, nu a păstrat distanţa regulamentară, lovind în spate maşina de politie.\n\nÎn urma coliziunii, doi agenţi de poliţie au suferit răni minore, fiind transportanţi la Spitalul Judeţean de Urgenţă din Alexandria pentru investigaţii medicale suplimentare. \n\n În cauză, oamenii legii au întocmit dosar penal pentru vătămare corporală din culpă.",
  "metadata": {
    "original_file": "Informatia_De_Teleorman_0273.html"
  }
}