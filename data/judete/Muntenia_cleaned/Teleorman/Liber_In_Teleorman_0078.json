{
  "title": "O femeie din Brânceni, agresată de concubin. Ar fi amenințat-o cu moartea",
  "content": "Polițiștii din cadrul Secției 1 Poliție rurală Alexandria au întocmit dosar penal și efectuează cercetări sub aspectul săvârșirii infracțiunilor de violență în familie și amenințare, în cazul unui bărbat în vârstă de 43 de ani, din comuna Brânceni.\n\nÎn ziua de 21 octombrie a.c., polițiștii au fost sesizați de o femeie în vârstă de 46 de ani, din comuna Brânceni, despre faptul că ar fi fost agresată de concubin.\n\nÎn fapt, în seara de 20 octombrie a.c., în jurul 20:30, bărbatul și-ar fi agresat fizic concubina și ar fi amenințat-o cu moartea.\n\nÎmpotriva bărbatului a fost emis ordin de protecție provizoriu, fiindu-i montat un dispozitiv de supraveghere electronic.\n\nCercetările continuă sub coordonarea Parchetului de pe lângă Judecătoria Alexandria, a transmis IPJ Teleorman.",
  "metadata": {
    "original_file": "Liber_In_Teleorman_0078.html"
  }
}