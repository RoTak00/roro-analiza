{
  "title": "AJOFM Teleorman: Bursa generală a locurilor de muncă la Alexandria, Roșiorii de Vede și Turnu Măgurele | Cronica de Teleorman / Ştiri din Teleorman şi nu numai",
  "content": "Agenţia Județeană pentru Ocuparea Forţei de Muncă anunţă organizarea bursei generale a locurilor de muncă, în data de 12 mai 2023, începând cu ora 09.00, la Sala Polivalentă din Alexandria, dar și la sediile agențiilor locale din Roşiori de Vede şi Turnu Măgurele, potrivit unui comunicat remis redacţiei. \n\n \n\n La bursa generală poate participa orice persoană aflată în cautarea unui loc de muncă sau care vrea să se reorienteze profesional.\n\n“Persoanele care doresc un loc de muncă sau înscrierea la un curs de calificare, pot beneficia de consultanţa specialistilor AJOFM Teleorman pentru a întocmi un CV, sau o scrisoare de intenţie, pentru a sustine un interviu.\n\nAngajatorii vor avea posibilitatea să işi selecteze personalul direct, fără intermediari, în funcţie de cerinţele concrete ale locului de muncă pe care îl oferă.\n\nMenţionăm că participarea la acest eveniment este gratuită.\n\nAgenţii economici, interesati să participe la bursă, sunt asteptati să ne contacteze pană pe data de 11 mai 2023 sau să depună ofertele de locuri de muncă, pe adresa de e-mail ajofm.tr@anofm.gov.ro, în care să specifice optiunea participarii la bursă si numărul locurilor de muncă vacante de care dispun, precum si meseriile corespunzătoare acestora.\n\nInformaţii suplimentare se pot obţine şi la numerele de telefon: +4 0247 310 155; +4 0247 312 944; +4 0247 315 915”, se arată în comunicatul de presă.",
  "metadata": {
    "original_file": "Cronica_De_Teleorman_0267.html"
  }
}