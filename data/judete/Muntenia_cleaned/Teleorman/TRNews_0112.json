{
  "title": "Elevă de 11 ani agresată sexual, tatăl și-a făcut singur dreptate",
  "content": "O elevă a fost agresată sexual. Prin constrângere, tânăra a fost pipăită și sărutată de un tânăr. După ce a reușit să scape, eleva a povestit părinților. Tatăl acesteia l-a încolțit pe tânăr și i-a aplicat o corecție.\n\n„Polițiștii din Alexandria au fost alertați cu privire la un incident șocant în care o elevă de 11 ani a fost agresată sexual de către un tânăr în vârstă de 25 de ani”, se arată într-o informare de presă a poliției Teleorman.\n\nDupă ce a reușit să scape, minora a povestit părinților, iar tatăl ei a intervenit fizic, determinând deschiderea unui dosar penal.\n\nInvestigațiile preliminare dezvăluie că tânărul ar fi abordat minoră în apropierea locuinței sale, sărutând-o și atingând-o fără consimțământ.\n\nReacția promptă a tatălui, în vârstă de 36 de ani, a dus la o confruntare fizică între cei doi, cu consecințe medicale pentru agresor.\n\nDosarul penal a fost deschis sub acuzațiile de agresiune sexuală și lovire, iar ancheta continuă sub coordonarea Parchetului de pe lângă Judecătoria Alexandria pentru a elucida toate circumstanțele acestui incident șocant.\n\nSituația ridică întrebări cu privire la securitatea în comunitate, mai ales că în ultima vreme reședința județului este slab luminată din cauza lucrărilor.",
  "metadata": {
    "original_file": "TRNews_0112.html"
  }
}