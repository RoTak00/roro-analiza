{
  "title": "Ura lui Drăgușin: NU vrea să colaboreze cu PNL în Consiliul Local Alexandria",
  "content": "Primarul municipiului Alexandria, Victor Drăgușin, a declarat că nu intenționează să colaboreze cu Partidul Național Liberal (PNL) în consiliul local, în ciuda coaliției naționale dintre PSD și PNL. Pentru Drăgușin, experiențele anterioare cu unii dintre consilierii liberali, în special cu Gabriel Bulumac, au fost marcante și preferă să colaboreze cu Alianța pentru Unirea Românilor (AUR). Lucru pe care l-am anticipat .\n\n„Avem majoritate în consiliul local, m-aș îndrepta spre AUR”, a afirmat Drăgușin, luni, într-o conferință de presă. „Dacă am această variantă, cu Partidul Național Liberal nu vreau să mai am de-a face. Mă refer la oamenii care au fost în consiliul local. S-au opus absolut nejustificat la proiecte, absolut abuziv”.\n\nPrimarul a amintit de consilierul local Gabriel Bulumac, singurul care analiza și comenta proiectele controversate propuse de administrația sa. Drăgușin consideră că opoziția lui Bulumac a fost nejustificată și abuzivă, lucru care l-a determinat să excludă orice posibilitate de colaborare cu PNL la nivel local.\n\n„Domnul Bulumac, la spectacol era bun. Nu am rămas fără, că va veni domnul Dobre, care va face un spectacol și mai și”, a spus Drăgușin, referindu-se la noul consilier independent care a avut opinii critice la adresa nerealizărilor primarului.\n\nAlegeri 2024. Cine sunt primarii comunelor din Teleorman – Rezultate parțiale",
  "metadata": {
    "original_file": "Liber_In_Teleorman_0183.html"
  }
}