{
  "title": "Un bărbat ”supărat pe viață” s-a aruncat în fața unui camion! A murit pe loc",
  "content": "Un bărbat a ales să încheie socotelile cu viața într-un mod ciudat. Dezamăgit în amor și intrat în depresie, bărbatul în vârstă de 58 de ani a decis să se sinucidă. Acesta a pândit pe Drumul European 70, în localitatea Plosca, venirea unei mașini mari și s-a aruncat în fața lui , fără ca șoferul să mai aibă timp de reacție.\n\nPolițiștii teleormăneni au fost sesizați prin 112 cu privire la faptul că pe E 70, în localitatea Plosca, a avut loc un eveniment rutier. Polițiștii rutieri au stabilit că ”în timp ce un bărbat în vârstă de 54 de ani, din municipiul Craiova , conducea un cap tractor cu semiremorcă, din direcția de deplasare Roșiori de Vede către Alexandria, din cauze care vor fi stabilite cu ocazia cercetărilor, ar fi acroșat un pieton în vârstă de 58 de ani, din localitatea Plosca, județul Teleorman”.\n\nLa sosirea echipajelor de salvatori s-a constatat că victima prezenta leziuni incompatibile cu viața, motiv pentru care aceasta a fost extrasă doar după efectuarea cercetărilor ce se impun în acest caz.\n\nConducătorul auto a fost testat cu aparatul etilotest, rezultatul fiind negativ. În cauză, polițiștii efectuează cercetări pentru stabilirea cauzelor și împrejurărilor în care s-a produs evenimentul rutier.\n\nCirculația autovehiculelor dintre Roșiori spre Alexandria și invers a fost blocată mai bine de 3 sferturi de oră.",
  "metadata": {
    "original_file": "TRNews_0229.html"
  }
}