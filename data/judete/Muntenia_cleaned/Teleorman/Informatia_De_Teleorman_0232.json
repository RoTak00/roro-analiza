{
  "title": "Circulaţie oprită pe şoseaua Alexandria- Bucureşti, din cauza unui camion răsturnat pe asfalt. Şoferul consumase băuturi alcoolice",
  "content": "Cozi de kilometri, pe ambele sensuri, s-au format pe şoseaua Alexandria- Bucureşti, în zona localităţii Ghimpaţi, din cauza unui autovehicul de mare tonaj încărcat cu cereale, care s-a răsturnat pe partea carosabilă. Potrivit martorilor, mulţi dintre şoferi au făcut cale întoarsă sau au ales rutele ocolitoare pentru a ajunge la destinaţie. La faţa locului autorităţile au trimis un utilaj de mare tonaj pentru tractarea autovehiculului răsturnat şi reluarea circulaţie.\n\nCentrul INFOTRAFIC din Inspectoratul General al Poliţiei Române informează că traficul rutier este întrerupt pe DN 6 Bucureşti – Alexandria, la kilometrul 41, în zona localităţii Ghimpaţi, judeţul Giurgiu. Pe fondul conducerii sub influenţa alcoolului, conducătorul unui autocamion încărcat cu cereale, a pierdut controlul asupra vehiculului, care s-a răsturnat. Nu au rezultat victime.",
  "metadata": {
    "original_file": "Informatia_De_Teleorman_0232.html"
  }
}