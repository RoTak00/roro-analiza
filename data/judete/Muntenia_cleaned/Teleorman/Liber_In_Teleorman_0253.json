{
  "title": "Un turc, suspect în cazul femeii tranșată, originară din Teleorman",
  "content": "Un afacerist turc, Cam Abdulkadir, a devenit principalul suspect în cazul crimei oribile de lângă autostrada A1, conform informațiilor furnizate de surse din cadrul poliției. Mascații au efectuat percheziții joi la locuința acestuia, în cadrul anchetei.\n\nPotrivit datelor publice de până acum, femeia care a fost ucisă și ulterior tranșată și aruncată în zona autostrăzii A1 ar fi fost prostituată. Cel mai probabil, aceasta a fost omorâtă de către client.\n\nFemeia era cunoscută pentru practicarea prostituției în apropierea autostrăzii A1, locul în care au fost descoperite părți din corpul său. Identificată ca fiind Bitfoi Gheorghita Mirela, originară din Zimnicea, Teleorman, dar cu domiciliul în sectorul 5 din București, aceasta a fost dată dispărută la începutul lunii martie.\n\nSe pare că victima ar fi fost abuzată constant de iubit. Ea era orfană de ambii părinți, iar sprijinul ei era sora cea mare.\n\nReamintim că zilele trecute cadavrul femeii, ascuns într-un sac, a fost găsit în Dâmbovița, pe marginea autostrăzii București – Pitești, de o echipă de muncitori care a sunat la 112. Surse din poliție spun că trupul era dezmembrat, iar bucăți din acesta au fost găsite la câtiva zeci de metri distanță sub un pod.",
  "metadata": {
    "original_file": "Liber_In_Teleorman_0253.html"
  }
}