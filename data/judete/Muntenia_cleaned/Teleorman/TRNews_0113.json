{
  "title": "Doi tineri din Teleorman se pregăteau de \"război\"! Unul a fost arestat",
  "content": "Pistoale, săbii, macete, bricege. Sunt doar câteva dintre cele 25 de obiecte găsite în casele unor tineri din Teleorman. Oamenii legii le-au confiscat, iar unul dintre suspecți a fost reținut.\n\nDoi tineri din județul Teleorman pare că se pregăteau de război. Polițiștii din cadrul Biroului de Investigații Criminale Roșiori de Vede au efectuat cu succes două percheziții la locuințele a doi tineri, de 17 și 20 de ani, suspectați de amenințare. În rezultatul activităților desfășurate, au fost găsite și confiscate 25 de obiecte tăietor-înțepătoare și două arme de foc, cu suspiciuni că ar fi deținute ilegal.\n\n”În urma activităților desfășurate, au fost descoperite și ridicate, în vederea continuării cercetărilor, 25 de obiecte tăietor – înțepătoare, precum și două arme de foc, supuse autorizării, cu privire la care există bănuiala că ar fi deținute fără autorizație.\n\nFață de una dintre persoanele cercetate a fost luată măsura preventivă a reținerii sub aspectul comiterii infracțiunilor de nerespectarea regimului armelor și al munițiilor și contrabandă calificată”, se arată într-un comunicat de presă al Poliției Teleorman.\n\nCercetările continuă pentru a aduce la lumină toate detaliile în acest caz.",
  "metadata": {
    "original_file": "TRNews_0113.html"
  }
}