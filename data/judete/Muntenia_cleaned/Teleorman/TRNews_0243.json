{
  "title": "Accident rutier! Și-a găsit sfârșitul pe marginea drumului",
  "content": "Un bărbat și-a găsit sfârșitul pe marginea drumului. În timp ce se deplasa pe partea carosabilă, un bărbat din Turnu Măgurele a fost acroșat de un autoturism. Impactul a fost atât de puternic încât nu s-a mai putut face nimic pentru el, fiind declarat decesul.\n\nAccident rutier foarte grav soldat cu decesul unei persoane. Nefericitul eveniment s-a produs localitatea Lița. Cel care a anunțat producerea accidentului a fost chiar șoferul.\n\nLa fața locului s-au deplasat polițiștii, care în urma verificărilor efectuate au stabilit faptul că, în timp ce conducerea un autoturism pe DJ 546, din direcția de deplasare Segarcea Vale către Turnu Măgurele, din cauze care vor fi stabilite cu ocazia cercetărilor, un bărbat în vârstă de 60 de ani din localitatea Saelele ar fi acroșat un bărbat în vârstă de 72 de ani din municipiul Turnu Măgurele.\n\nÎn urma evenimentului rutier a rezultat decesul bărbatului în vârstă de 72 de ani.\n\nÎn cauză, polițiștii efectuează cercetări pentru stabilirea cauzelor și împrejurărilor în care s-a produs evenimentul rutier.",
  "metadata": {
    "original_file": "TRNews_0243.html"
  }
}