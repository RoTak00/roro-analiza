{
  "title": "În atenția cetățenilor din Alexandria! Acțiune de dezinfecţie cu biocid, pe timpul nopții. Oamenii sunt rugați să stea în case",
  "content": "Primăria Municipiului Alexandria, prin Administraţia Domeniului Public, operator autorizat pentru dezinfecţie, demarează vineri, 3 aprilie 2020, procedura de dezinfecţie cu biocide pe domeniul public, ca măsură suplimentară de prevenire a răspândirii coronavirusului Covid-19. Dezinfecţia se va face pe timpul nopţii, începând cu ora 22.00, până la ora 06.00. Biocidul va fi dispersat cu tunurile montate pe maşini (utilizate şi la dezinsecţie), pe toate străzile din municipiul Alexandria. Menţionăm că biocidul dispersat nu afectează plantele şi nu deteriorează vopseaua autoturismelor.\n\n„Mulţumim cetăţenilor pentru înţelegere şi îi rugăm să stea în case”, este mesajul transmis de către primăria Alexandria.",
  "metadata": {
    "original_file": "Informatia_De_Teleorman_0052.html"
  }
}