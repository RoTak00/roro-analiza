{
  "title": "ANAF: Luni 30 decembrie 2024- termen limită pentru depunerea Formularului 394 | Cronica de Teleorman / Ştiri din Teleorman şi nu numai",
  "content": "Administrația Județeană a Finanțelor Publice Teleorman reamintește contribuabililor că luni, 30 decembrie 2024, este termenul limită de depunere a ”Declarației informative privind livrările/prestările și achizițiile efectuate pe teritoriul național” aferente perioadei de raportare precedente.\n\nPerioada de raportare (lună, trimestru etc.) este cea declarată pentru depunerea decontului de TVA, prevăzută la art. 322 din Legea nr.227/2015.\n\nMenționăm că obligativitatea depunerii Formularului 394 o au următoarele categorii de contribuabili:\n\n– persoanele impozabile înregistrate în scopuri de TVA în România conform art. 316 din Codul fiscal, care realizează achiziții de bunuri sau servicii taxabile pentru care locul livrării/prestării este în România conform art. 275, respectiv art. 278 din Codul fiscal, inclusiv achizițiile pentru care beneficiarul este obligat la plata TVA conform art. 307 alin. (2), (3), (5) și (6) și art. 331 din Codul fiscal, indiferent de data la care intervine exigibilitatea taxei.\n\nBaza legală: O.P.A.N.A.F. nr.3769/2015 privind declararea livrărilor/prestărilor și achizițiilor efectuate pe teritoriul național de persoanele înregistrate în scopuri de TVA și pentru aprobarea modelului și conținutului declarației informative privind livrările/prestările și achizițiile efectuate pe teritoriul național de persoanele înregistrate în scopuri de TVA, cu modificările și completările ulterioare.",
  "metadata": {
    "original_file": "Cronica_De_Teleorman_0008.html"
  }
}