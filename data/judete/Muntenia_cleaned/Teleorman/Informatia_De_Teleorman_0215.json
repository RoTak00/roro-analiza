{
  "title": "Accident grav, în Frăsinet. Şoferul nu a avut nicio şansă de supravieţuire. Mama şi sora victimei au suferit un atac de panica",
  "content": "Un bărbat de 36 de ani, din comuna Băbăiţa, aflat la volanul unei maşini, a decedat după ce autoturismul pe care-l conducea a părăsit partea carosabilă, lovind în plin un stâlp de electricitate. Impactul a fost atât de puternic, încât stâlpul din ciment a fost făcut praf.\n\nLa sosirea echipajelor de intervenţie, conducătorul auto era inconştient, în stop cardiorespirator, şi blocat între fiarele contorsionate ale vehiculului. Imediat, pompierii au început manevrele de descarcerare. Ulterior, victima a fost extrasă şi predată echipajelor medicale SMURD şi SAJ. După 45 de minute de resuscitarea, medicul elicopterului SMURD a declarat decesul.\n\nConform ISU Teleorman, mama şi sora conducătorului auto, sosite la locul evenimentului, au suferit un atac de panică, motiv pentru care au primit primul ajutor de la paramedicii SMURD. Ulterior, ambele femei au refuzat sa fie transportate la spital.\n\n„În jurul orei 16.15, un bărbat de 36 ani din localitatea Băbăiţa deplasându-se pe DJ 612, pe raza comuna Frăsinet, a derapat cu maşina, ieşind în afara părţii carosabile unde a lovit un stâlp al reţelei electrice pe care la doborât. Poliţiştii efectuează cercetări pentru stabilirea cauzei producerii accidentului”, se arată într-un comunicat de presă al IPJ Teleorman",
  "metadata": {
    "original_file": "Informatia_De_Teleorman_0215.html"
  }
}