{
  "title": "Alexandria va fi timp de 3 zile în pași de dans",
  "content": "Dansul revine în Alexandria. Mult așteptatul Concurs Internațional “SIBBA CITY of DANCE“, se va desfășura la sala Polivalentă din Alexandria. Această competiție promovează PERFORMANȚA ÎN DANS, prin susținerea tinerelor talente, a educaţiei prin dans, încurajarea şi motivarea tuturor celor care doresc performanţă în domeniu, dar și a Școlilor/ Cluburilor în care tinerii se pregătesc.\n\nConcursul fizic ”SIBBA CITY of DANCE“ se va desfășura în data de 19 noiembrie, la sala Polivalentă din Alexandria, pentru stilurile ”Artistic” și ”Urban”. Tot la aceeași dată, va fi organizat și concursul “TROFEUL ȘCOLILOR DE STREET DANCE”, ediția 1, secțiune distinctă față de ”CITY of DANCE”, unde se vor întâlni cele mai bune trupe.\n\nConcursul “SIBBA DANCE CUP”, organizat în data de 20.11.2022, în parteneriat cu Federația Română de Dans Sportiv și M.T.S.\n\nÎn cadrul competiției internaționale de dans participă, de regulă, peste 1200 de dansatori și 70 de școli de dans din România, Bulgaria, Ucraina, Cehia, Italia, Polonia și Ungaria.\n\nJuriul este format din maeștri ai dansului din Italia, Spania, Bulgaria și România, care vor oferi burse de studii, dar și tabere de pregătire pentru cei mai buni concurenți, în: S.U.A., SPANIA, BULGARIA, ITALIA, ROMÂNIA.",
  "metadata": {
    "original_file": "TRNews_0230.html"
  }
}