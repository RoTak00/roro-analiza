{
  "title": "Rata şomajului, în scădere uşoară. Peste jumătate dintre teleormănenii fără un loc de muncă au doar studii gimnaziale",
  "content": "La sfârșitul lunii septembrie, în evidențele Agenției Județene pentru Ocuparea Forței de Muncă Teleorman erau înregistrați 9.309 șomeri (din care 3.952 femei), rata șomajului fiind de 6,48 %. Comparativ cu luna precedentă, când rata șomajului a fost de 6,70%, în această lună acest indicator a înregistrat o scădere cu 0,22 pp.\n\nDin totalul de 9.309 persoane înregistrate în evidențele AJOFM Teleorman, 1.272 erau beneficiari de indemnizaţie de şomaj, iar 8.037 erau șomeri neindemnizați. În ceea ce privește mediul de rezidență, 7.173 șomeri provin din mediul rural și 2.136 sunt din mediul urban.\n\nȘomerii cu studii gimnaziale au ponderea cea mai mare în totalul şomerilor înregistraţi în evidenţele AJOFM Teleorman (53,38 %), urmat de cei cu studii primare/fara studii (16,07%), iar 15,90% au absolvit învătămăntul liceal. Șomerii cu nivel de învătămănt profesional/arte si meserii reprezintă 13,25% din totalul șomerilor înregistrați, cei cu studii superioare sunt 1,08%,iar cei cu studii postliceale 0,32%.\n\nStructura șomerilor înregistrați pe nivel de ocupabilitate, stabilit prin profilare, se prezintă astfel: 6.816 persoane foarte greu ocupabile, 2.328 greu ocupabile, 77 mediu ocupabile, iar 88 sunt persoane ușor ocupabile.\n\nÎncadrarea într-o categorie de ocupabilitate se realizează ca urmare a activităţii de profilare a persoanelor înregistrate în evidenţele noastre. Informaţii detaliate despre structura şomajului la nivelul jueţului Teleorman sunt afişate pe pagina de internet a AJOFM Teleorman la adresa www.teleorman.anofm.ro .",
  "metadata": {
    "original_file": "Informatia_De_Teleorman_0165.html"
  }
}