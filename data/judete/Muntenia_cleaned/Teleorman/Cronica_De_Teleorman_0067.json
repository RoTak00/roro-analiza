{
  "title": "Videoconferință cu prefecții județelor riverane Dunării, organizată de Ministerul Afacerilor Interne /Pregătiri pentru viitura pe Dunăre | Cronica de Teleorman / Ştiri din Teleorman şi nu numai",
  "content": "Prefectul județului Teleorman, Doamna Valentina-Veronica MITRAN-PITICU, a participat astăzi, în calitate de Președinte al Comitetului Județean pentru Situații de Urgență Teleorman, la o ședință în sistem videoconferință, cu prefecții județelor riverane Dunării, organizată de Ministerul Afacerilor Interne și prezidată de domnul Secretar de stat, Raed Arafat, alături de doamna Secretar de stat, Aneta Matei.\n\nTema întâlnirii a fost analiza situației generate de creșterea debitului fluviului Dunărea pe teritoriul țării noastre. La nivelul județului, alături de doamna Prefect au fost prezenți toți membrii Comitetului Județean Teleorman pentru Situații de Urgență.\n\nÎn cadrul videoconferinței au fost stabilite măsurile necesare pregătirii, prevenirii și asigurării capacității de răspuns la riscurile generate de creșterea nivelului Dunării, inclusiv revizuirea planurilor de evacuare astfel încât să existe posibilitatea activării imediate.\n\nTotodată a fost prezentată situația curentă la nivelul fiecărui județ, precum și măsurile dispuse pentru gestionarea eventualelor situații ce pot să apară.\n\nDomnul Secretar de stat Raed Arafat, comandantul Departamentului pentru Situații de Urgență a pus accent pe faptul că toate autoritățile trebuie să anticipeze, nu să aștepte să reacționeze, în cazul problemelor apărute din cauza viiturii pe Dunăre.\n\nÎn cadrul videoconferinței, prefecții tuturor județelor riverane Dunării au prezentat măsurile luate pentru gestionarea situațiilor ce pot apărea. \n\n S-a accentuat ideea ca populația să fie pregătită în cazul producerii unor situații de urgență din cauza inundațiilor.",
  "metadata": {
    "original_file": "Cronica_De_Teleorman_0067.html"
  }
}