{
  "title": "Șofer drogat tras pe dreapta de poliție. S-a ales cu dosar penal",
  "content": "Se înmulțesc de la o zi la alta cazurile șoferilor din Teleorman prinși drogați la volan. Nu este săptămână fără ca polițiștii din județ să nu tragă pe dreapta un șofer care în prealabil a consumat substanțe interzise. Cel mai recent este din Alexandria și are 33 de ani.\n\nPolițiștii din municipiului Alexandria au identificat pe strada Cuza Vodă din localitate un autoturism condus de un tânăr în vârsta de 33 de ani din Alexandria.\n\nAvând în vedere comportamentul conducătorului auto, acesta a fost testat cu aparatul Drugtest care a indicat prezenta unor substanțe susceptibile de a avea efect psihoactiv în organism.\n\nÎn cauză a fost întocmit dosar penal sub aspectul săvârșirii infracțiunii de “conducerea unui autovehicul sub influența substanțelor psihoactive”, fiindu-i reținut și permisul de conducere.",
  "metadata": {
    "original_file": "TRNews_0249.html"
  }
}