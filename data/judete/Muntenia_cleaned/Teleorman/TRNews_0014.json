{
  "title": "AUR, surpriza alegerilor parlamentare din Teleorman: Trei parlamentari trimiși în Legislativ",
  "content": "Alianța pentru Unirea Românilor (AUR) este, fără îndoială, câștigătoarea alegerilor parlamentare din județul Teleorman. Aceștia au reușit o performanță spectaculoasă care a adus partidului 17,29% din voturile la Camera Deputaților și 19,10% la Senat. Președintele AUR Teleorman, Gabriel Florea, a declarat că rezultatul a fost neașteptat, filiala județeană reușind să trimită în Parlament nu mai puțin de trei deputați.\n\nGabriel Florea și-a exprimat recunoștința față de teleormănenii care au avut încredere în partid, promițând că echipa AUR nu va uita de angajamentele luate în timpul campaniei electorale.\n\n„Le mulțumim tuturor celor care ne-au susținut. Vom fi prezenți în Parlament pentru a reprezenta interesele oamenilor și pentru a lupta pentru valorile noastre naționale,” a declarat acesta.\n\nÎn ceea ce privește o posibilă alianță politică, liderul AUR s-a arătat rezervat, considerând că este prea devreme pentru astfel de discuții. Totuși, a reiterat sprijinul partidului pentru candidatul independent Călin Georgescu în turul doi al alegerilor prezidențiale, îndemnându-i pe susținători să voteze „un suveran, o persoană care ține cu țara și iubește România.”\n• 22.728 voturi (17,29%) la Camera Deputaților , ceea ce le-a asigurat trei mandate.\n• 25.382 voturi (19,10%) la Senat , consolidându-și poziția ca al doilea partid în județ, după PSD.\n\nLa Camera Deputaților, AUR va fi reprezentat de:\n\nRezultatele subliniază o creștere semnificativă a popularității AUR în județ, transformând partidul într-o forță politică de luat în seamă.",
  "metadata": {
    "original_file": "TRNews_0014.html"
  }
}