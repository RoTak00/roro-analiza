{
  "title": "Trafic îngreunat pe DJ 503, în comuna Drăgăneşti Vlaşca, din cauza apei de pe carosabil",
  "content": "Sunt din nou probleme pe DJ 503, în comuna Drăgăneşti Vlaşca. Din cauza precipitaţiilor căzute în ultima vreme şi a scurgerilor de pe versanţi, şoseaua care duce spre oraşul Videle a fost inundată.\n\nConform ISU Teleorman, apa are o adâncime de aproximativ 10 cm, iar porţiunea inundată măsoara circa 20 de metri. Deocamdată, circulaţia pe E70 nu este afectată, iar apa nu a ajuns în zona pieţei din comună şi nici la magazinele situate în jur. Potrivit sursei citate, pe DJ 612, la intrare în comuna Băbăiţa, şuvoaiele de pe şosea s-au retras cu aproximativ 5-6 cm.",
  "metadata": {
    "original_file": "Informatia_De_Teleorman_0281.html"
  }
}