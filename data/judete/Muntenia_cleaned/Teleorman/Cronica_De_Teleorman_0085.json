{
  "title": "Valentina-Veronica Mitran-Piticu, prefectul județului Teleorman, a inspectat luni unitățile școlare din municipiul Alexandria pentru a se asigura că acestea sunt pregătite pentru deschiderea din 9 septembrie 2024 | Cronica de Teleorman / Ştiri din Teleorman şi nu numai",
  "content": "În perioada 19-30 august 2024, sub coordonarea prefectului, echipe mixte formate din reprezentanți ai Instituției Prefectului, Inspectoratului Școlar Județean și Direcției de Sănătate Publică au evaluat pregătirile din județ.\n\nScopul acestor controale este de a garanta că toate grădinițele, școlile și liceele respectă condițiile necesare pentru desfășurarea activităților educaționale în condiții optime. Prefectul Mitran-Piticu a subliniat importanța colaborării între instituții pentru a oferi un mediu sigur și pregătit pentru educația elevilor și preșcolarilor.\n\n„Scopul comun al tuturor instituțiilor implicate este ca pe 9 septembrie 2024 toate unitățile de învățământ din județul Teleorman să fie pregătite pentru anul școlar 2024-2025”, au declarat reprezentanții Prefecturii Teleorman.\n\nÎn urma controalelor de astăzi, vom posta informații și fotografii despre stadiul pregătirilor unităților școlare verificate, au transmis reprezentanții Prefecturii Teleorman.",
  "metadata": {
    "original_file": "Cronica_De_Teleorman_0085.html"
  }
}