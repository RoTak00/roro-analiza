{
  "title": "Primăria Alexandria îi dă insolventei TR Administrare Imobile 40.000 de euro pentru curățenie",
  "content": "TR Administrare Imobile a fost, din nou, selectată pentru serviciile de curățenie în clădirile Primăriei Alexandria la un cost de 40.000 de euro, chiar dacă situația companiei ridică semne de întrebare. Firma se află în procedură de insolvență și nu și-a îndeplinit încă planul de reorganizare, deși a primit sume substanțiale pentru a presta servicii la diverse instituții publice.\n\nPotrivit descrierii actualului contract, publicat pe SICAP, serviciile de curățenie vor fi furnizate în diverse clădiri publice, inclusiv Primăria Alexandria, Clubul Pensionarilor și Centrul Multifuncțional pentru Tineret. Durata contractului este de 10 luni, începând din martie 2024 până în decembrie 2024, cu posibilitatea de prelungire, iar valoarea în lei este 200.000,00.\n\nCITEȘTE ȘI: Insolventa TR Administrare Imobile face curățenie la Primăria Alexandria pentru 30.000 lei/lună\n\nFoame de bani la TR Administrare Imobile: facturează de două ori într-o lună\n\nTR Administrare Imobile primește încă un contract pentru curățarea WC-urilor, de la ADP Alexandria",
  "metadata": {
    "original_file": "Liber_In_Teleorman_0290.html"
  }
}