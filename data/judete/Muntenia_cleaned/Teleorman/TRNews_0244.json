{
  "title": "Cuplu ucis și ascuns într-o casă părăsită",
  "content": "Se întâmplă în Teleorman. Un bărbat în vârstă de 18 ani și iubita acestuia în vârstă de 16 ani au fost dați dispăruți din locuința comună pe care o aveau în municipiul Turnu Măgurele. Anchetatorii au descoperit că aceștia au fost uciși în propria casă, iar criminalul le-a transportat cadavrele într-o casă părăsită.\n\n„Echipa operativă constituită în cadrul Serviciului de Investigații Criminale în urma activităților și investigațiilor operative desfășurate, a rezultat faptul că un bărbat de 24 de ani din municipiul Roșiori de Vede s-ar fi deplasat la locuința comună a acestora, unde din motive necunoscute și care vor fi stabilite cu ocazia cercetărilor, ar fi izbucnit un conflict aplicându-le celor doi mai multe lovituri care le- ar fi provocat leziuni cauzând decesul.\n\nAcesta ar fi transportat ulterior cadavrele cu ajutorul unui autoturism cu care se deplasa, pe raza comunei Drăgănești de Vede, ascunzându-le într- o casă de locuit părăsită.\n\nSuspectul a fost reținut pe o perioadă de 24 de ore și depus în Centrul de Reținere și Arestare Preventivă al Inspectoratului de Poliție Județean Teleorman”, se arată într-un comunicat de presă al Poliției Teleorman.\n\nCercetările continuă sub coordonarea Parchetului de pe lânga Trubunalul Teleorman.",
  "metadata": {
    "original_file": "TRNews_0244.html"
  }
}