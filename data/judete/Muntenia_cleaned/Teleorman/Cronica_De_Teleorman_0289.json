{
  "title": "O femeie din Turnu Măgurele a sfârșit în focul care i-a cuprins casa | Cronica de Teleorman / Ştiri din Teleorman şi nu numai",
  "content": "Un incendiu izbucnit la o locuință i-a mobilizat pe pompierii militari, sâmbătă noaptea. Flăcările cuprinseseră o locuință din municipiul Turnu Măgurele, pe strada Călugăreni. O femeie a decedat.\n\nLa sosirea salvatorilor turneni, focul se manifesta în interiorul a două camere de locuit, cu posibilitate \n\n de distrugere a întregului imobil, iar în interior a fost descoperit trupul neînsuflețit al proprietarei, o femeie de aproximativ 58 de ani.\n\nIncendiul a fost localizat și lichidat în limitele găsite, în aproximativ o oră și jumătate, flăcările \n\n distrugând mai multe materiale textile aflate la nivelul celor două încăperi, pe o suprafață de circa 20 metri pătrați.\n\nDin primele cercetări efectuate pentru stabilirea cauzei probabile de incendiu, a reieșit că evenimentul \n\n s-a produs din cauza unui foc deschis în spații închise, lăsat nesupravegheat, care s-a propagat la materialele textile din interiorul camerelor.",
  "metadata": {
    "original_file": "Cronica_De_Teleorman_0289.html"
  }
}