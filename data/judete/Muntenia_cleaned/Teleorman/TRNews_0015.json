{
  "title": "Județul Teleorman rămâne un bastion \"roșu\"! PNL detronat de AUR",
  "content": "Județul Teleorman își confirmă reputația de bastion al stângii politice. Partidul Social Democrat Teleorman reușind să își mențină poziția dominantă în alegerile parlamentare. Cu un scor de 41,60% la Senat și o reprezentare semnificativă la Camera Deputaților, PSD Teleorman își asigură două mandate de senator și două de deputat, consolidându-și influența în județ.\n\nLa Camera Deputaților, PSD continuă să domine, însă Alianța pentru Unirea Românilor (AUR) a înregistrat o creștere spectaculoasă, obținând 17,29% din voturi. Potrivit rezultatelor preliminare, viitorii deputați din Teleorman vor fi:\n\nLa Senat, PSD a obținut un scor zdrobitor de 41,60%, ceea ce îi asigură două mandate:\n\nAUR continuă să crească, obținând 19,10% și consolidându-și poziția ca al doilea cel mai votat partid din județ.\n\nPartidul Național Liberal, tradițional al doilea mare partid din județ, se află într-o situație delicată. Cu doar 14,61% din voturi la Senat și o performanță slabă la Camera Deputaților, liberalii riscă să nu obțină niciun mandat parlamentar în Teleorman. Acesta ar fi un moment istoric pentru PNL, un partid care a avut mereu o prezență în județ.\n\nDeși rezultatele arată clar o înfrângere, liberalii speră că redistribuirea voturilor le va permite să obțină măcar un mandat. Cu toate acestea, șansele rămân mici în fața scorurilor categorice ale PSD și AUR.",
  "metadata": {
    "original_file": "TRNews_0015.html"
  }
}