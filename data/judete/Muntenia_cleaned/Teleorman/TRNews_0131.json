{
  "title": "Zi neagră pe șosele! Încă un deses în urma unui accident rutier grav",
  "content": "Un alt accident rutier mortal a avut loc pe drumurile din județul Teleorman. Polițiștii au deschis încă un dosar penal sub aspectul infracțiunii de ucidere din culpă în urma unui accident rutier petrecut pe DJ 601C, în localitatea Vârtoapele de Jos.\n\nCercetările preliminare indică faptul că un bărbat în vârstă de 49 de ani, din municipiul București, se deplasa pe DJ 703 cu un moped, fără a poseda permis de conducere. La intersecția cu DJ 601C, nu ar fi acordat prioritate de trecere unei autoutilitare conduse de un bărbat în vârstă de 38 de ani, din comuna Vârtoape.\n\nEvenimentul rutier a avut consecințe tragice, rezultând decesul bărbatului de 49 de ani. Conducătorul autovehiculului a fost testat cu aparatul etilotest, iar rezultatul a indicat că nu se afla sub influența alcoolului la momentul producerii accidentului.\n\nDosarul penal a fost deschis sub aspectul săvârșirii infracțiunii de ucidere din culpă, iar cercetările sunt în desfășurare sub coordonarea Parchetului de pe lângă Judecătoria Roșiori de Vede.",
  "metadata": {
    "original_file": "TRNews_0131.html"
  }
}