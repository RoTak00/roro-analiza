{
  "title": "Chivu Floricica, șef UIP la SC APA SERV SA, diriginte de șantier în timp de Primăria Alexandria contractează servicii externe de peste 50.000 euro",
  "content": "Chivu Floricica, șef al Unității de Implementare a Proiectelor (UIP) la SC APA SERV SA și creator digital pe Facebook, pare să acorde mai multă atenție rolului de diriginte de șantier pentru lucrările Primăriei Alexandria decât atribuțiilor sale principale. Pe lângă activitatea sa pentru APA SERV SA , aceasta deservește pe bani frumoși și Primăria Alexandria, care a apelat la serviciile unei firme externe pentru a suplini responsabilitățile care îi revin Floricicăi.\n\nFirma în cauză, S.C. TADECO CONSULTING S.R.L., a fost contractată pentru suma de 270.000 RON (echivalentul a 54.250,64 EUR) pentru a oferi „servicii de asistență tehnică pentru supervizarea lucrărilor” din cadrul proiectului „Fazarea proiectului Reabilitarea și extinderea sistemelor de alimentare cu apă și canalizare în județul Teleorman”.",
  "metadata": {
    "original_file": "Liber_In_Teleorman_0025.html"
  }
}