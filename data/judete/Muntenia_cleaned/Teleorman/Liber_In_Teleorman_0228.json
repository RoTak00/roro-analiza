{
  "title": "Team Star Sud SRL pune iarbă la sul pe centrul pietonal din Alexandria",
  "content": "Societatea comercială Team Star Sud SRL a decis să opteze pentru soluții rapide și costisitoare în cadrul proiectului de amenajare a centrului pietonal din Alexandria. În loc să aștepte creșterea naturală a ierbii, angajații (care nu au echipament de protecție, fiind protejați de renumele firmei) au apelat la rulouri de iarbă deja crescută, creând astfel un covor verde rapid și gata de arătat în campania electorală.\n\nÎn suma de 21.733.225,98 lei, plus TVA în cuantum de 4.129.312,94 lei, o creștere substanțială a costurilor lucrărilor, Team star sud SRL au luat în calcul iarbă gata crescută. Amenajarea peisagistică se face în zona Școlii 5 din Alexandria. În rest, șantierul este în lucru și mare parte din el nu dă semne că oamenii nu vor mai merge prin praf vara asta.\n\nÎn ciuda promisiunilor anterioare și a termenelor stabilite, proiectul a întâmpinat întârzieri semnificative. Cu două termene nerespectate, primarul municipiului Alexandria – Victor Drăgușin a fost nevoit să promită că centrul pietonal va fi finalizat la începutul verii. Cu toate acestea, pe panoul informativ amplasat la intrarea dinspre strada București, se menționează că termenul final este 31 august 2024.\n\nTeam Star Sud SRL, în procedură de insolvență! Modernizarea centrului pietonal din Alexandria, o afacere prăfuită\n\nVictor Drăgușin a dat un nou termen pentru finalizarea centrului pietonal, al treilea\n\nCentrul pietonal din Alexandria NU a fost finalizat la timp – Alexandria se reconstruiește cu întârziere\n\nIncident tragic pe centrul pietonal: Un bătrân a devenit victima neglijenței în șantierul nesfârșit din Alexandria\n\nNoul TELDRUM se ocupă de drumurile județene iarna asta – Cine este TEAM STAR SUD 2019 SRL",
  "metadata": {
    "original_file": "Liber_In_Teleorman_0228.html"
  }
}