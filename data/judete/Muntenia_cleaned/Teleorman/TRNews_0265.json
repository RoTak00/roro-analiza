{
  "title": "Adio catalog! 6 unități de învățământ din Teleorman vor folosi catalogul electronic",
  "content": "6 unități de învățământ vor folosi catalogul electronic. Este vorba despre Școala Gimnazială nr. 7 Alexandria, Școala Gimnazială Drăgănești-Vlașca, Școala Gimnazială „Zaharia Stancu” Roșiorii de Vede, Școala Gimnazială „Ion Preotu” Troianul, Liceul Teoretic „Alexandru Ghica” Alexandria, Școala Gimnazială nr. 4 Turnu Măgurele. Aceste unități de învățământ fac parte dintr-un program pilot. Acestea pot folosi doar catalogul electronic, dar acesta trebuie tipărit și arhivat, obligatoriu, la finalul anului.\n\nCatalogul clasic cu care atât de multe generații de elevi au fost obișnuiți devine istorie. La nivelul județului Teleorman, din acest an școlar, șase unități de învățământ vor trece la catalogul electronic.\n\nMinisterul Educației continuă pilotarea înregistrării situației școlare exclusiv în format electronic, încurajând unitățile de învățământ să folosească platformele existente pe piață și să renunțe la folosirea documentelor în format fizic\n\nDincolo de dimensiunea strategică, pilotările urmăresc validarea unor procese și mecanisme care susțin centrarea procesului de predare-învățare pe nevoile, interesele și aspirațiile reale ale fiecărui elev în parte.",
  "metadata": {
    "original_file": "TRNews_0265.html"
  }
}