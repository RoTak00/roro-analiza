{
  "title": "Şi-a băgat nepoţelul de 4 ani în Spital! Bunicuţa (i)responsabilă a trecut cu maşina pe culoarea roşie a semaforului",
  "content": "Polițiștii din cadrul Biroului Rutier Alexandria au fost sesizați prin apel la numărul unic de urgență 112 cu privire la faptul că la intersecţia străzilor Dunării și Av. Al. Colfescu din localitate s-a produs un accident rutier soldat cu victime omeneşti.\n\nÎn urma cercetărilor, oamenii legii au stabilit că o femeie în vârstă de 51 de ani, din Alexandria, în timp ce conducea un autoturism pe banda doi a străzii Dunării, la intersecția cu strada Av. Al. Colfescu a pătruns în intersecție pe culoarea roșie a semaforului electric, intrând în coliziune cu un autoturism condus regulamentar de către o femeie în vârstă de 61 de ani, domiciliată în municipiul Alexandria.\n\nDupă impact, autoturismul condus de femeia responsabilă de producerea accidentului a fost proiectat în două autoturisme parcate pe trotuar. În urma evenimentului rutier a rezultat rănirea unui copil în vârstă de 4 ani, pasager în autoturismul condus de către de femeia responsabilă de producerea accidentului, copilul fiind transpotat la spital în vederea acordării de îngrijiri medicale.\n\nÎn cauză a fost întocmit dosar penal sub aspectul săvârșirii infracțiunii de vătămare corporală din culpă , urmând a se propune soluție prin Parchet.",
  "metadata": {
    "original_file": "Informatia_De_Teleorman_0194.html"
  }
}