{
  "title": "Alexandria va avea piste pentru biciclete și centre de închiriat biciclete",
  "content": "Bicicliștii vor putea circula și pe principalele străzi din reședința județului Teleorman. Cu bani europeni, municipiul Alexandria încearcă să reducă poluarea prin realizarea de piste pentru cicicliști, inclusiv stații de închiriat biciclete.\n\nStrăzile pe care vor fi realizate piste pentru biciclele sunt: Str. Dunării, Str. București, Sos. Turnu Măgurele, Str. Dr. Stâncă, Str. I. Creangă și Str. Mircea cel Bătrân.\n\nMai mult decât atât, cei care nu dispun de o bicicletă pot închiria una și asta pentru că vor fi realizate stații de închiriere biciclete.\n\n”Proiectul prevede amenajarea unui sistem de bike sharing, ce include stațiile publice de biciclete prin intermediul cărora cetățenii pot închiria și returna bicicletele, în mod neasistat. Vor fi amplasate 15 stații bike sharing de 20 de locuri fiecare și 7 stații bike sharing de 40 de locuri fiecare. Cetățenii se vor autentifica prin aplicația existentă la fiecare stație, pe baza unui card contactless. Sistemul de bike sharing va fi compus din: 22 de stații de biciclete, terminale de închiriere biciclete, 300 de biciclete, carduri personalizate, 22 automate de eliberare și reîncărcare carduri, 3 puncte eliberare carduri și infrastructura centrului de date”, spune primarul Alexandriei, Victor Drăgușin.\n\nPotrivit cercetătorilor, se pare că mai mulţi oameni pe biciclete înseamnă mai mulţi oameni care fac mişcare şi automat mai mulţi oameni sănătoşi. De asemenea, existenţa mai multor biciclişti în trafic înseamnă că sunt mai puţine maşini în trafic, de unde poate rezulta un trafic descongestionat, dar şi mai puţină poluare.\n\nFolosirea bicicletei pentru deplasare te ajută să economiseşti bani daţi în mod obişnuit pe benzină, taxi sau biletul pentru transportul în comun.",
  "metadata": {
    "original_file": "TRNews_0289.html"
  }
}