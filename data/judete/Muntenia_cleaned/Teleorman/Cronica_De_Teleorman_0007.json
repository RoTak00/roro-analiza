{
  "title": "Tânăr din Alexandria prins de jandarmi având asupra sa substanțe cu posibil efect psihoactiv | Cronica de Teleorman / Ştiri din Teleorman şi nu numai",
  "content": "În cursul zilei de 12 ianuarie a.c. în jurul orei 14:30, în timp ce se aflau într-o misiune de patrulare pe strada București din municipiul Alexandria, jandarmii teleormăneni au observat doi tineri cu vârste între 28 și 30 de ani, care la vederea echipajului de jandarmi au devenit agitați.\n\nAcest fapt i-a determinat pe colegii noștri să-i legitimeze pe cei în cauză și aplice percheziția corporală în urma căreia, jandarmii au descoperit în buzunarul unuia dintre tineri 1 țigară confecționată manual din resturi vegetale și 1 pliculeț cu resturi vegetale de culoare verde maroniu și miros înțepător susceptibile a fi substanțe interzise la deținere și consum, potrivit Jandarmeriei Teleorman.\n\nÎn cauză au fost întocmite acte de constatare a unei posibile infracțiuni de deținere de substanțe interzise, în conformitate cu prevederile legale în vigoare, substanțele găsite asupra persoanei fiind ridicate în vederea confiscării, urmând a fi predate către organele de poliție pentru continuarea cercetărilor.",
  "metadata": {
    "original_file": "Cronica_De_Teleorman_0007.html"
  }
}