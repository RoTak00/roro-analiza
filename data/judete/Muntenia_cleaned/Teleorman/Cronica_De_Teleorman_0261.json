{
  "title": "14 mai, Ziua Județului Teleorman | Cronica de Teleorman / Ştiri din Teleorman şi nu numai",
  "content": "Duminică, 14 mai, s-a dat start sărbătorii județului Teleorman, la împlinirea a 582 de ani de la prima atestare documentară. Consiliul Județean este organizatorul evenimentului aflat sub auspiciile primei atestări documentare cunoscute, datând din 14 mai 1441, privind existența sub această denumire a județului Teleorman. Menționarea se află înscrisă în hrisovul domnitorului Vlad Dracul, care întăreşte mai multe ocini „Mănăstirii Glavacioc”, iar „în Teleorman, Mirceştii…” \n\n \n\n „Hrisovul lui Vlad Dracul” se află în patrimoniul Arhivelor Naționale. El a fost expus, în premieră, în județul Teleorman, în anul 2016, în holul Instituției Prefectului Județului Teleorman. A doua oară, a fost expus în 2019, în holul Consiliului Județean Teleorman, la prima ediție a Zilelor județului Teleorman. \n\n Manifestările se vor desfășura pe rarcursul a șapte zile. \n\n Startul evenimentelor care se vor întinde pe mai multe zile, a fost dat de Adrian Gâdea, președintele Consiliului Județean Teleorman.",
  "metadata": {
    "original_file": "Cronica_De_Teleorman_0261.html"
  }
}