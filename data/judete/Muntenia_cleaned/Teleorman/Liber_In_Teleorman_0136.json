{
  "title": "Concurs fraudat la Direcția de Asistență Socială Alexandria! ANFP cere oficial anularea!",
  "content": "Concursul organizat de Direcția de Asistență Socială a Municipiului Alexandria pentru postul de consilier achiziții publice, desfășurat în luna aprilie 2024, a fost fraudat, conform informațiilor obținute de publicația Liber în Teleorman . Participanta Elisabeta Ion, care a concurat pentru această funcție-cheie, a dezvăluit un șir de nereguli grave care sugerează că întregul proces de selecție a fost aranjat. Bănuielile acesteia au fost confirmate oficial de ANFP.\n\nPotrivit declarațiilor oferite de Elisabeta Ion, în timpul probelor de concurs au avut loc o serie de evenimente care au ridicat suspiciuni privind corectitudinea acestora. Deși a făcut mai multe contestații, abia acum Agenția Națională a Funcționarilor Publici (ANFP) a decis să intervină și să ceară în instanță anularea concursului după cum se poate vedea pe portalul instanțelor de judecată .\n\nDirecția de Asistență Socială a Municipiului Alexandria funcționează sub autoritatea Consiliului Local al Municipiului Alexandria și are personalitate juridică. În mod curent, instituția angajează numeroase persoane, unele dintre acestea având legături directe cu Partidul Social Democrat (PSD) sau cu primarul Alexandriei – Victor Drăgușin. Se vehiculează că mulți dintre angajații direcției sunt foști lipitori de afișe electorale sau persoane care au relații de favor cu primarul, ceea ce ridică și mai multe semne de întrebare cu privire la corectitudinea procesului de angajare la nivel general.\n\nANFP confirmă concursul „aranjat” pentru un post la Direcția de Asistență Socială Alexandria\n\nConcurs fraudat pentru postul de consilier achiziții publice, în ograda lui Drăgușin",
  "metadata": {
    "original_file": "Liber_In_Teleorman_0136.html"
  }
}