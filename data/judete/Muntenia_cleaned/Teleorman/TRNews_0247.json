{
  "title": "Grav accident rutier! O persoană și-a pierdut viața",
  "content": "O persoană și-a pierdut viața în urma unui grav accident rutier. Din cauza vitezei, autoturismul în care se afla a ieșit de pe carosabil și s-a izbit cu putere de un copac. În urma impactului autoturismul s-a comprimat, fiind nevoie de intervenția echipelor de descarcerare pentru scoaterea pasagerilor.\n\nNeatenția și viteza la volan au mai făcut o victimă. Este vorba despre un bărbat în vârstă de 25 de ani. Acesta a pierdut controlul volanului, autoturismul a ieșit de pe carosabil și s-a lovit cu putere de un copac. Nefericitul accident s-a produs între localitățile Bujoru și Bragadiru.\n\n”La fața locului s-au deplasat polițiștii, care în urma verificărilor efectuate au stabilit faptul că, în timp ce un tânăr în vârstă de 25 ani, din localitatea Bragadiru, judeţul Teleorman, conducea un autoturism pe DJ 506 din direcția de deplasare Bujoru- Bragadiru , din cauze care vor fi stabilite cu ocazia cercetărilor, ar fi părăsit partea carosabilă și a intrat în coliziune cu un copac”, au declarat polițiștii din Teleorman.\n\n”Din păcate, acest eveniment s-a soldat cu o victimă decedată, ce prezenta leziuni incompatibile cu viața. Este vorba de un tânăr de circa 25 de ani, care a intrat cu autoturismul într-un copac de pe marginea carosabilului.\n\nPentru scoaterea acestuia din caroseria deformată a mașinii, a fost nevoie de intervenția pompierilor cu accesoriile din dotarea autospecialei de descarcerare”, a declarat purtătorul de cuvânt al ISU Teleorman, Gelu Dragomir.\n\nÎn cauză polițiștii efectuează cercetări pentru stabilirea cauzelor și împrejurărilor în care s-a produs evenimentul rutier.",
  "metadata": {
    "original_file": "TRNews_0247.html"
  }
}