{
  "title": "Teleorman, cel mai bătrân județ din România. Ponderea seniorilor este mai mare decât în orice stat european | Cronica de Teleorman / Ştiri din Teleorman şi nu numai",
  "content": "Cel mai ”bătrân” județ din țară este Teleorman. Vârsta medie se apropie de 46,5 ani, arată datele Institutului Național de Statistică .\n\nÎn Teleorman, peste un sfert din locuitori au peste 65 de ani, în timp ce Ilfov este cel mai tânăr județ din țară, unde 13% sunt seniori.\n\nItalia este cea mai bătrână țară din Europa, cu 23,5% din populație având peste 65 de ani, după cum arată datele din 2021. Însă în Teleorman, ponderea seniorilor este de 25,88%, mai mare decât în orice stat european.\n\nDatele Institutului Național de Statistică indică faptul că cele mai tinere județe din țară sunt Iași, Ilfov și Suceava, cu vârsta medie a locuitorilor de sub 40 de ani. Iar după Teleorman, cele mai îmbătrânite sunt Valcea (45,5 ani, pondere seniori 22,3%), Braila (45,1 ani, cu 23,1% seniori), Hunedoara (45 ani, pondere seniori 22,65%), Olt (44,7 ani vârsta medie și o pondere a seniorilor de 21,65%), Caras-Severin (44,4 ani și ponderea seniorilor de aproape 23%).",
  "metadata": {
    "original_file": "Cronica_De_Teleorman_0299.html"
  }
}