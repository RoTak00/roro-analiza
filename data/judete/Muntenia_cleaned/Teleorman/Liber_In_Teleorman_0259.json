{
  "title": "Staţia de cale ferată Roşiori Nord se va moderniza",
  "content": "Potrivit unui comunicat de presă transmis, luni, de CFR, licitaţiile publice lansate de Sucursala Regională CF Bucureşti (SRCF Bucureşti) vizează elaborarea proiectelor tehnice şi execuţia lucrărilor de modernizare a celor 3 staţii de cale ferată Roşiori Nord, Caracal şi Filiaşi, valoarea estimată fiind 47.526.140,73 lei, sursa de finanţare fiind prevăzută în Programul Transporturi 2021 – 2027.\n\n→ reabilitarea clădirilor de călători Roşiori Nord şi Caracal, construcţie nouă de călători în staţia Filiaşi\n\n→ săli de aşteptare, spaţii comeriale, grupuri sanitare pe categorii de gen şi pentru persoanele cu dizabilităţi, inclusiv spaţiu pentru Mama şi Copilul\n\n→ montare de panouri fotovoltaice în staţiile Roşiori Nord şi Filiaşi, iar în staţia Caracal panouri fonoabsorbante\n\nCFR precizează şi datele relevante pentru fiecare staţie în parte:\n\nPotrivit CFR, durata pentru elaborarea proiectului tehnic, pentru toate cele 3 obiective, va fi de 9 luni, iar execuţia lucrărilor va dura 20 de luni pentru staţia Roşiori Nord, 11 luni pentru Staţia Caracal şi 26 de luni pentru staţia Filiaşi.",
  "metadata": {
    "original_file": "Liber_In_Teleorman_0259.html"
  }
}