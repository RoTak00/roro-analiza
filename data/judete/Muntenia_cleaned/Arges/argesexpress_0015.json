{
  "title": "Super Turneul Campionilor SALIX TENNIS CUP BY DEI SPORTS CLUB® - o competiție internațională de top, la Tenis Arena Brașov!",
  "content": "Super-competiția, aflată la a patra ediție, a avut loc sâmbătă, 21 decembrie 2024, la Tenis Arena Brașov și a reunit la fileu cei mai buni tineri jucători de tenis din România și Bulgaria.\n\nTurneul, organizat de ACS DEI Sports CLUB®, în cadrul Ligii Sportive Tenis10 - www.tenis10.ro, a fost unul dintre cele mai reușite evenimente sportive ale anului pentru juniori, întrunind talentul copiilor, condițiile bazei și organizarea impecabilă cu care ne-au obișnuit, deja, inimoșii Mihaela, Adrian și Andrei Cristea.\n\nPrin prisma seriozității, a dedicării, a bunei organizări, a surprizelor puse la dispoziția sportivilor, turneele organizate de către DEI Sports CLUB® și-au fidelizat un număr impresionant de participanți, veniți nu doar de pe teritoriul României, ci și din țara vecină, Bulgaria.\n\nEvenimentele derulate sub tutela DEI Sports CLUB® au o vizibilitate tot mai mare, un succes tot mai răsunător, devenind, pe zi ce trece, adevărate pepiniere de viitori mari campioni ai sportului alb.\n\nÎntrecerea de pe zgură a fost marcată nu doar de meciuri spectaculoase desfășurate pe cele 7 terenuri de la Tenis Arena Brașov, ci și de tradiționala tombolă, pe care, de fiecare dată, copiii o așteaptă cu sufletul la gură. Printre premiile oferite s-au numărat: Smartwatch-uri; Cărți și accesorii sportive; Produse nutriționale oferite de Goldnutrition România; Minge “Wilson”, inspirată din filmul Naufragiatul, oferită câștigătorului categoriei Verde Băieți (Ivan) ca premiu special.\n\nTotodată, o minge a fost câștigată de o sportivă din România, județul Maramureș. Astfel, “Wilson “ duce poveștile mai departe în România și Bulgaria.\n\n\n\nIată care sunt rezultatele complete ale competiției pe categorii:\n\nPentru că meciurile s-au desfășurat în condiții excelente, fără incidente, organizatorii au transmis mulțumiri speciale echipei de arbitri, coordonate de Diana Bogolea și Sergiu Vladu, care a transformat acest turneu într-o experiență de neuitat pentru toți participanții.\n\nSuper Turneul Campionilor Salix Tennis Cup by DEI Sports Club® își consolidează statutul de competiție de elită, oferind un cadru ideal pentru dezvoltarea viitorilor campioni.\n\nPovestea acestui turneu continuă, inspirând noi generații de sportivi să atingă performanțe remarcabile. Felicitări tuturor participanților și organizatorilor!",
  "metadata": {
    "original_file": "argesexpress_0015.html"
  }
}