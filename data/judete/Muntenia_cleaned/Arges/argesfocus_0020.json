{
  "title": "Destăinuiri din culisele bisericilor din Curtea de Argeş",
  "content": "Sâmbătă, începând cu ora 18.00, la TVR2 veţi putea afla \"Secretele zugrăvelilor de la Argeş\", în cadrul seriei de emisiuni \"Locuri, oameni şi comori\". Cei interesaţi de acest subiect vor avea ocazia să descopere tainele din spatele unora dintre cele mai frumoase reprezentări de pe zidurile bisericilor din Cetatea Basarabilor - multe dintre ele unice prin tema abordată, precum şi istoria unor lăcaşuri de cult, precum Bisericile Domnească, Bătuşari şi Olari. Alături de jurnalista Emilia Nicolaescu va fi istoricul Ştefan Dumitrache, director al Muzeului Municipal - prezent pentru a treia oară la această emisiune.",
  "metadata": {
    "original_file": "argesfocus_0020.html"
  }
}