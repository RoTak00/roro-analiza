{
  "title": "Curtea de Argeş, în concurenţă cu Indian Wells!",
  "content": "Vineri, 9 martie 2018, începând cu ora 13.00, la baza sportivă de pe strada Barajului, care este administrată de Tenis Club Curtea de Argeş va demara un nou turneu de tenis rezervat copiilor cu vârste de 10 şi 12 ani, fete şi băieţi. Competiţia este înscrisă în calendarul FRT la categoria I, iar arbitru este piteşteanul Iordache Giban. \"Avem până la această oră copii înscrişi din toată ţara, din oraşe precum Piteşti, Bucureşti, Craiova sau Braşov. Turneul va începe cu categoria 10 ani, care va juca seturi scurte de câte 4 game-uri, cu tie-break la 3-3 şi super tie-break până la 10 în decisiv, dacă este cazul\", ne-a declarat joi dimineaţă directorul turneului, prof. Gheorghe Borţan. Sponsorii sunt cei tradiţionali, în frunte cu firma germană Dr. Oetker şi cu STEINEL ELECTRONIC, KARCHER, EURO TEHNO GROUP, Păstrăvăria Brătioara, Râureni şi Annabella, promotor este firma Smart Corporation Group şi partener media - Trustul de Presă ARGEŞ EXPRES. Păstrând proporţiile, la nivel de glumă se poate afirma că urbea Basarabilor se află în concurenţă cu Indian Wells!...\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0038.html"
  }
}