{
  "title": "Se menţin gradele 3 şi 4 de avalanşă în Făgăraş!",
  "content": "Dispeceratul Naţional Salvamont a anunţat că stratul de zăpadă de la Bâlea Lac, la altitudinea echivalentă Cotei 2.000, se prezenta ieri cu o grosime de 229 centimetri. Cum prognoza meteo pentru următoarele zile este cu precipitaţii solide abundente, acest lucru va duce la menţinerea gradului de risc de avalanşă, care este în acest moment 4. La altitudini de sub 1.800 metri se păstrează gradul 3 (risc însemnat). Prin urmare, toate traseele montane din judeţul nostru rămân închise, iar în ceea ce-i priveşte pe aventurieri, Salvamont Argeş reaminteşte că, în acest sezon, avem deja 5 decedaţi în avalanşe, la care se adaugă alte victime care au avut noroc şi au fost salvate.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0019.html"
  }
}