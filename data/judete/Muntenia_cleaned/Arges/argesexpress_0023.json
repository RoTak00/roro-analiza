{
  "title": "Ministerul Educației: Lista de lecturi obligatorii va fi schimbată",
  "content": "Ministrul Daniel David a anunțat că ia în calcul o dezbatere pe acest subiect, pentru a vedea câte opere clasice ar trebui înlocuite cu texte contemporane.\n\n\n\n„Trebuie să avem această dezbatere, cât e clasic și cât e contemporan, fiindcă la un moment dat, știți cum se spune, gustul se și formează citind. Pe de altă parte, nici nu poți să mergi numai cu variante clasice, rupte de aspectele contemporane”, a declarat ministrul, potrivit edupedu.ro.\n\n\n\nAcesta a precizat că noile planuri-cadru ar urma să fie adoptate în luna mai. Apoi ar trebui discutate conținuturile specifice, inclusiv listele de lecturi pentru elevi. Programa de Bacalaureat la literatura română nu conține niciun autor din ultimii 50 de ani. Iar la Evaluarea Națională pentru clasa a VIII-a din 2024, textele extrase au fost din Constantin Chiriță, născut în anul 1925 – „Cireșarii” (publicat în 1956) și din Cella Delavrancea, născută în 1887...",
  "metadata": {
    "original_file": "argesexpress_0023.html"
  }
}