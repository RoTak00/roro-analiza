{
  "title": "La Biblioteca Judeţeană, expoziţia \"Femeia - simbolul frumuseţii\"",
  "content": "Mărţişorul aduce la Biblioteca Judeţeană \"Dinicu Golescu\" Argeş, în perioada 1-16 martie, o expoziţie inspirată de sărbătorile care au consacrat această lună: \"Femeia - simbolul frumuseţii\". Vizitatorii vor avea ocazia să vadă o expoziţie complexă alcătuită din cărţi, dicţionare, reviste, albume şi enciclopedii din colecţiile Bibliotecii Judeţene Argeş. Toate acestea vor crea portretul femeii, cu toate aspectele vieţii ei, aşa cum a fost ilustrată în beletristica şi literatura de specialitate. În aceeaşi perioadă, tot în holul Bibliotecii Judeţene \"Dinicu Golescu\" Argeş, se va desfăşura şi expoziţia de pictură \"Frumoasele mele flori\", tablouri ce poartă semnătura artistului plastic Mihaela Vârloveanu.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0045.html"
  }
}