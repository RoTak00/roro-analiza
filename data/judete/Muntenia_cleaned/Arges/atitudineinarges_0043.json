{
  "title": "Casă inundată la Zigoneni!",
  "content": "În urma inundaţiilor din ultimele zile, mai multe locuinţe şi gospodării din Argeş au fost afectate şi a fost nevoie de intervenţia pompierilor. La fel s-a întâmplat şi în comuna Băiculeşti, satul Zigoneni, acolo unde militarii au fost solicitaţi pentru a evacua apa din beciul unei case. La faţa locului a intervenit Detaşamentul de Pompieri Curtea de Argeş cu un echipaj şi o motopompă. În ultima perioadă, angajaţii ISU au fost nevoiţi să acţioneze în 14 localităţi, unde au fost inundate curţi, case, beciuri. S-a intervenit cu 11 autospeciale, 7 autocamioane, 4 autospeciale de primă intervenţie şi comandă, 16 motopompe şi peste 60 de pompieri.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0043.html"
  }
}