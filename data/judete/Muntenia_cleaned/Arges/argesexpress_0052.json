{
  "title": "Eveniment cultural la Curtea de Argeș: Masa rotundă și lansare de carte dedicate lui Panait Istrati",
  "content": "Muzeul Municipal Curtea de Argeș organizează, vineri, 31 ianuarie 2025, de la ora 15:00, un eveniment cultural deosebit, dedicat memoriei scriitorului Panait Istrati, la 90 de ani de la trecerea sa în neființă. Manifestarea va cuprinde o masă rotundă cu invitați de marcă și lansarea unei cărți-document.\n\nLa masa rotundă vor participa criticul literar Nina Corcinschi, istoricul Ștefan Dumitrache și membrele asociației „Amis de Panait Istrati” din Franța, Dana Radler și Mariana Nicolae. Aceștia vor discuta despre opera și impactul scriitorului asupra literaturii române și europene.\n\nEvenimentul include și lansarea volumului Panait Istrati: Arhiva de la siguranță, 1922-1942, o ediție bilingvă română-franceză, realizată de Dana Radler (ASE București) și Cristina Alice Toma (Universitatea Liberă din Bruxelles).\n\nOrganizat cu sprijinul Clubului de Lectură Elisabeta R., evenimentul se va desfășura la Sala Basarabilor din Curtea de Argeș, pe strada Negru Vodă nr. 2. Publicul este invitat să participe la această întâlnire culturală de excepție.",
  "metadata": {
    "original_file": "argesexpress_0052.html"
  }
}