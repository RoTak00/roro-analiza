{
  "title": "Autoritățile fiscale i-au luat în vizor pe proprietarii care închiriază locuințe în regim hotelier",
  "content": "Potrivit datelor ANAF, până acum au fost controlate în jur de 500 de persoane, în condițiile în care, în toată țara, sunt mii de apartamente care funcționează ilegal, spun specialiștii în turism.\n\nPotrivit legislației, proprietarii sunt obligați să obțină un certificat de clasificare pentru ele, doar că foarte puțini respectă legea.\n\n\n\nDe la începutul anului și până acum, inspectorii ANAF au verificat 436 de persoane fizice care și-au închiriat locuința în scop turistic, dar nu și-au declarat veniturile. Doar pentru aceste cazuri, Fiscul a descoperit încasări ilegale de peste 92 de milioane de lei. Nu se știe însă câți bani cash au fost primiți de la turiști.",
  "metadata": {
    "original_file": "argesexpres_0038.html"
  }
}