{
  "title": "Deşi anul trecut avea datorii de 745.006 lei, AQUATERM şi-a propus un beneficiu brut de 15.000 lei în 2018",
  "content": "Consilierii municipali au luat la cunoştinţă în ultima şedinţă ordinară de situaţia datoriilor S.C. AQUATERM AG '98 S.A. spre sfârşitul anului trecut. Astfel, la data de 30 noiembrie, restanţele la plata furnizorilor se ridicau la peste 7,45 miliarde lei vechi. Defalcat, AVAS era în fruntea creditorilor cu 372.251 lei (peste 3,72 miliarde lei vechi), reprezentând energie termică furnizată beneficiarilor fără a se încasa contravaloarea ei - aşa-numitele datorii istorice. CEZ Vânzare aştepta să primească 247.185 lei (peste 2,47 miliarde lei vechi) pentru energia electrică furnizată şi neîncasată, la care se adăugau 14.932 lei (149.320 milioane lei vechi) datorii la Apele Române, 31.981 lei (319.810 milioane lei vechi) la AQVA TERMO SANIT şi 18.019 lei (180.190 milioane lei vechi) la Luissiana Duo Impex. Diferenţa de 60.638 lei (606.380 milioane lei vechi) reprezentau facturi curente către furnizorii de materiale şi servicii. De reţinut ar mai fi faptul că şi AQUATERM îşi avea datornicii săi, de la care avea de încasat la data respectivă suma de 423.281 lei (peste 4,232 milioane lei vechi). În aceste condiţii, beneficiul brut propus pentru 2018 - 15.000 lei (150 milioane lei vechi) n-a constituit un şoc pentru cineva. Rămâne de văzut care este situaţia la zi ce se va raporta în şedinţa A.G.A. convocată pentru data de 22 martie.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0015.html"
  }
}