{
  "title": "Un copil de 3 ani, din Argeș, a murit de gripă!",
  "content": "Din cauza creşterii constante a numărului de infecţii respiratori, Institutul Naţional de Sănătate Publică a anunţat, joi, alertă epidemiologică.\n\nAu fost raportate 133.635 cazuri, în săptămâna 20 -26 ianuarie, şi 8 decese. De la debutul sezonului gripal au murit 22 de persoane, între care un copil de 3 ani, din judeţul Argeş.\n\n”Având în vedere evoluţia rapid crescătoare a infecţiilor gripale din ultimele 3 săptămâni, asemănătoare cu cea din sezonul precedent, se introduce starea de alertă epidemiologică, pentru limitarea răspândirii infecţiilor respiratorii, inclusiv a gripei”, a transmis Ministerul Sănătăţii.\n\nMinisterul Sănătăţii a precizat că decesul raportat la grupa de vârstă 0-4 ani s-a raportat la un copil de 3 ani din judeţul Argeş, nevaccinat, cu afecţiuni pre-existente.\n\n”În săptămâna 20.01.2025 – 26.01.2025 (S 04/2025) au fost raportate: 133.635 cazuri de infecţii respiratorii (gripă clinică, IACRS şi pneumonii), înregistrânduse cu 0.4% mai multe cazuri comparativ cu aceeaşi săptămână a sezonului precedent (133.057) şi cu 6.5% mai multe cazuri comparativ cu săptămâna anterioară (125.452).\n\nVariaţia în plus faţă de media calculată de 110.986 a cazurilor din 5 sezoane anterioare (fără sezoanele pandemice) a fost de 20.4%”, a transmis, joi, INSP, în raportarea săptămânală.",
  "metadata": {
    "original_file": "argesexpress_0007.html"
  }
}