{
  "title": "Efectul minciunilor PSD-ALDE: au explodat toate preţurile!",
  "content": "Lucrurile sunt clare, nu mai pot fi contestate, comunicatele de presă de la Institutul Naţional de Statistică nu lasă loc îndoielilor: preţurile au explodat cu adevărat! Conform datelor statistice, \"preţurile de consum în luna februarie 2018, comparativ cu luna ianuarie 2018, au crescut cu 0,30%. Rata medie a preţurilor de consum în ultimele 12 luni (martie 2017 - februarie 2018) faţă de precedentele 12 luni (martie 2016 - februarie 2017), calculată pe baza Indicelui Preţurilor de Consum este 2,10%, în timp ce determinată pe baza Indicilor Armonizaţi ai Preţurilor de Consum, rata medie este 1,60%. Este drept, după declaraţiile sforăitoare ale liderilor PSD-ALDE, şi salariile şi pensiile au crescut... S-a observat însă că aceste creşteri au fost doar pe hârtie! Şi economia pare să meargă strună şi de atâta bine a bubuit direct în preţurile la alimente şi carburanţi! Efectele acestor minciuni concertate nu au întârziat să apară şi bomba a explodat în portofelele a milioane de români! Dar ne-a mai dat o temă de gândit alianţa PSD-ALDE: cum să facem să-i \"urâm\" pe profesori, pe medici, care ar urma să fie plătiţi ca în Occident! După părerea lor, aceste gânduri ar trebui să ne comute atenţia, măcar pentru un timp, de la câte minciuni fără acoperire ne-au servit drept \"recompensă\" pentru că le-am permis să conducă ţara, a declarat Adrian Miuţescu, preşedintele PNL Argeş.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0008.html"
  }
}