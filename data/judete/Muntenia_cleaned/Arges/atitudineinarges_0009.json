{
  "title": "Bugetul municipal 2018 va fi supus vineri votului adoptării",
  "content": "La finalul conferinţei de presă desfăşurată marţi la spital, primarul Constantin Panţurescu a anunţat că va convoca pentru data de 23 februarie, începând cu ora 13.00, şedinţa Consiliului Local Curtea de Argeş dedicată adoptării bugetului pe anul în curs. După ce în 16 februarie s-a făcut dezbaterea publică a proiectului de buget, în cursul acestei săptămâni membrii comisiilor de specialitate ale legislativului analizează şi propunerile de amendare pe care le-au formulat cei care au păstrat legătura cu concitadinii şi s-au informat despre problemele cu care se confruntă prin diverse cartiere ale municipiului. Rămâne de văzut câte şi mai ales care sunt cele care-şi vor afla rezolvare anul acesta.\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0009.html"
  }
}