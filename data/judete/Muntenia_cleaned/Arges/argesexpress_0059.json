{
  "title": "Andy Cosma, un tânăr fotbalist argeșean care promite!",
  "content": "Deși nu a împlinit încă 14 ani, ANDY COSMA (n. 2011) se pregătește cu ARO Câmpulung, iar în amicalul de sâmbătă cu AS Dragoslavele, când scorul era 6-1, tehnicianul Alin Popescu a decis să îl trimită pe teren! Nu doar că a debutat la o echipă de seniori, dar Andy Cosma a și marcat spectaculos pentru 9-1!\n\nEste elev în clasa a VII-a la Școala Gimnazială \"Nae A. Ghica\" din comuna natală, Rucăr, acolo unde-l are diriginte pe profesorul Bogdan Soare, cel care îi este și antrenor la echipa de juniori, Sola Grația Dragoslavele. ARO Câmpulung - AS Dragoslavele s-a încheiat 11-1, iar următorul meci amical al echipei ARO este programat vineri, de la ora 14.00, cu CS Blejoi.",
  "metadata": {
    "original_file": "argesexpress_0059.html"
  }
}