{
  "title": "12 cazuri noi de gripă!",
  "content": "Deşi temperaturile au crescut simţitor în ultimele zile, cazurile de gripă s-au înmulţit în judeţul nostru. Se pare că tocmai schimbările bruşte de temperatură ar fi de vină pentru cele 12 noi îmbolnăviri în Argeş. Cel mai recent caz a fost înregistrat la o femeie în vârstă de 27 de ani, din Albeşti. De altfel, potrivit informaţiilor de la Direcţia de Sănătate Publică Argeş, majoritatea cazurilor noi au fost depistate la persoane de sex feminin: o femeie (50 ani), din Ştefăneşti - virus tip AH1; o femeie (47 ani), din Bălileşti - virus gripal AH3; un bărbat (31 ani), din Mioarele - virus tip B; o femeie (84 ani), din Stâlpeni - virus tip B; o femeie (70 ani), din Godeni - virus tip B; o femeie (71 ani), din Lereşti - virus tip B; un copil (3 ani), din Valea Mare Pravăţ - virus tip B; o femeie (52 ani), din Bascov - virus tip B; o femeie (65 ani), din Piteşti - virus tip B; o femeie (67 ani), din Câmpulung - virus tip B; o femeie (35 ani), din Câmpulung - virus tip B. Până în prezent, de la începutul sezonului gripal, în judeţul nostru au fost confirmate, în urma analizelor probelor trimise la Institutul Cantacuzino din capitală, 77 de cazuri de gripă. La nivel naţional, 99 de oameni au murit din cauza gripei!\n\nŢi-a plăcut articolul? Atunci distribuie-l şi către prietenii şi partenerii tăi! Îţi mulţumim!",
  "metadata": {
    "original_file": "atitudineinarges_0035.html"
  }
}