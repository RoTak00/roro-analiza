{
  "title": "Incendiul Ferma Dacilor: focul sa fi izbucnit de la tigarile pe care le-ar fi fumat cei 4 adolescenti",
  "content": "Avocatul proprietarului de drept al Fermei Dacilor, Cornel Dinicu, a încercat, încă o dată, să îndrepte atenţia magistraţilor spre cauza de producere a incendiului. În ciuda faptului că specialiştii au stabilit că incendiul a pornit din interior spre exterior şi nu se poate lua în calcul o mână criminală, apărătorul lui Dinicu a înaintat varianta probabilă ca cei 4 adolescenţi să fi fumat şi de acolo să fi pornit incendiul, potrivit Digi 24. Afirmatiile au fost făcute in sedinta Tribunalului Prahova, in care se discută solicitarea de eliberare din arest a lui Dinicu.\n\n \n\n In ciuda afirmatiilor avocaţilor, autorităţile au stabilit cauza cea mai probabilă de producere a incendiului prin supraîncălzirea sistemului electric. De altfel şi prieteni de-ai lui Dinicu care se aflau în pensiune în momentul incendiului în care au murit 8 persoane, dintre care 3 copii, au pomenit despre un televizor care ar fi avut probleme.\n\n \n\n Totodată, specialiştii au analizat situaţia branşării la curent electric al Fermei Dacilor, racordare făcută ilegal cu ajutorul unui cablu de 650 de metri direct de la sursă, improvizaţie care ar fi putut asigura serviciul pentru o singură locuinţă, în niciun caz pentru o pensiune.\n\n \n\n Pe 11 ianuarie, la Tribunalul Prahova va fi confirmată redeschiderea urmăririi penale în ceea ce-i priveşte pe foştii şefi din ISU Prahova, Dumitru Elisei şi Cristian Chelba pentru modul în care au fost făcute controalele la Ferma Dacilor, la solicitarea DNA Bucureşti.",
  "metadata": {
    "original_file": "jurnalulph_0009.html"
  }
}