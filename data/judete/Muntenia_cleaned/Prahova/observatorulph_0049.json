{
  "title": "Incendiu la P&G Urlați",
  "content": "Pompierii prahoveni intervin joi după amiază pentru stingerea unui incendiu izbucnit la o hală industrială a P&G (Procter & Gamble) Urlați.\n\nDin fericire, cei 150 de de angajați aflați în incintă la momentul izbucnirii focului au reușit să iasă în siguranță.\n\nPotrivit ISU Prahova, pompierii sosiți la fața locului au constatat faptul că incendiul s-a produs la nivelul unei instalații de ventilare (extractor de praf) din interiorul unei hale de producție, fără flacără, doar cu degajare de fum.\n\nSe acționează pentru ventilarea încăperii, sens în care se va acționa cu un ventilator de capacitate mare.",
  "metadata": {
    "original_file": "observatorulph_0049.html"
  }
}