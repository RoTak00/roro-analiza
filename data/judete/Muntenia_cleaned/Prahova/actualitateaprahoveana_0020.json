{
  "title": "FOTO&VIDEO Traficul rutier de pe Drumul Național 1 B, în atenția polițiștilor",
  "content": "\n• Polițiștii din cadrul Serviciului Rutier Prahova, desfășoară la acest moment, împreună cu polițiștii din cadrul Polițiilor orășenești Mizil și Urlați, o acțiune amplă de prevenire și combatere a principalelor cauze generatoare de accidente rutiere, precum și de control și verificare a stării tehnice a autovehiculelor care circulă pe Drumul Național 1 B, în localitățile Valea Călugărească și Loloiasca.\n\nAceastă acțiune are ca obiective principale asigurarea siguranței rutiere și prevenirea accidentelor cauzate de nerespectarea regimului legal de viteză, dar și a altor abateri de la normele în vigoare, care conduc la producerea de accidente rutiere cu urmări grave.\n\nEchipajele poliției rutiere, în colaborare cu inspectori ai Registrului Auto Român (RAR), efectuează verificări riguroase ale autovehiculelor în trafic.\n\nRespectarea regulilor de circulație nu trebuie privită ca o obligație impusă, ci ca o expresie a grijii și responsabilității față de propria persoană și față de ceilalți participanți la trafic.\n\nCITEȘTE ȘI: Un polițist local a fost rănit în accidentul de vineri dimineață, de pe Bd. Independenței",
  "metadata": {
    "original_file": "actualitateaprahoveana_0020.html"
  }
}