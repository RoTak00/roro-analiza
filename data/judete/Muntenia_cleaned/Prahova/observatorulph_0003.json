{
  "title": "Indivizi arestați, după furtul tezaurului dacic. Niciun român!",
  "content": "Poliția olandeză a reținut trei persoane suspectate de implicare în spargerea și furtul comis la Muzeul Drents, sâmbăta trecută, pe 25 ianuarie, când a fost sustras un coif dacic și alte artefacte de aur.\n\nÎn cadrul unei conferințe de presă, Ministerul de Interne a confirmat că sunt reținute trei persoane bănuite de furtul obiectelor dacice. Niciunul dintre cei trei nu este cetățean român, potrivit autorităților noastre.\n\nSuspecţii au fost arestaţi „pe baza anchetei detectivilor, a înregistrărilor de pe camerele de luat vederi şi a numeroaselor sfaturi din partea publicului”, a declarat poliţia olandeză. Infractorii se află în arest deplin şi, prin urmare, nu au voie să vorbească decât cu avocaţii lor, scrie publicaţia olandeză NOS.\n\n„Suntem foarte mulţumiţi de veştile pline de speranţă referitoare la arestările din Olanda de Nord. Avem un mare respect pentru agenţiile de aplicare a legii care se ocupă atât de eficient de acest caz teribil şi aşteptăm cu nerăbdare evoluţiile ulterioare. Returnarea în siguranţă a artefactelor furate ar fi un pas următor fantastic pentru toate părţile implicate. Nu doar pentru noi, ci mai ales pentru poporul român”, este mesajul Muzeului din Assen.\n\nSuspecții au fost arestați în orașul Heerhugowaard, după patru zile de căutări și nu sunt excluse și alte arestări. Operele de artă furate nu au fost încă recuperate.",
  "metadata": {
    "original_file": "observatorulph_0003.html"
  }
}