{
  "title": "Poșta Română face angajări. Sunt aproape 450 de posturi disponibile, majoritatea pentru poștași",
  "content": "\n• Poșta Română a lansat o platformă de recrutare și anunță că are 442 de posturi disponibile, cele mai multe dintre ele pentru curieri poștali care vor fi plătiți cu salariul minim pe economie, la care se vor adăuga însă câteva beneficii.\n\nPotrivit informațiilor publicate pe platforma recrutare.posta-romana.ro, Poșta Română angajează 248 de curieri poștali și 84 de ofițeri suport clienți. Mai sunt vacante 43 de posturi de curier poștal mecanizat, 32 de operator platformă logistică, 13 de manager unitate poștală, 8 de cash manager și alte câteva de lucrător întreținere/instalator, inginer, economist, analist date și consilier juridic.\n\nPentru curier poștal, salariul este de 4.050 lei brut/ lună, la care se adaugă tichete de masă în valoare de 30 lei/zi, bonusuri de performanță, acordarea de sporuri suplimentare la salariu ca spor de loialitate, Zile libere plătite suplimentare față de cele prevăzute de lege (cum ar fi: zi liberă plătită pentru ziua de naștere, zi liberă de Ziua Mondială a Poștei), până la 30 de zile de concediu de odihnă, în funcție de vechimea în muncă, discount-uri la servicii medicale. În unele cazuri, lucrătorii au acces inclusiv la spații de cazare la costuri avantajoase sau beneficiază de o sumă, lunar, pentru întreținerea bicicletei, de exemplu.\n\nCitiți și: Camera de Comerț și Industrie Prahova organizează, în perioada următoare, mai multe cursuri de formare profesională\n\nDetalii despre posturile vacante disponibile pot fi accesate AICI.",
  "metadata": {
    "original_file": "actualitateaprahoveana_0031.html"
  }
}