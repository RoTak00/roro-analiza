{
  "title": "Șoferul care a provocat accidentul de pe DN1 de la Românești era beat. Acoolemie de peste 1 la mie",
  "content": "Un șofer în vârstă de 35 de ani a provocat duminică seara un accident rutier pe DN1 la Românești, în urma căruia traficul rutier pe sensul de mers București-Ploiești a fost restricționat.\n\nLa scurt timp de la producerea evenimentului în care au fost implicate trei autoturisme șoferul vinovat a încercat să părăsească locul accidentului fără încuviințarea oamenilor legii.\n\nPotrivit surselor Observatorul Prahovean, șoferul în vârstă de 35 de ani a pierdut controlul volanului, a intrat într-un parapet de la marginea drumului pe care l-a proiectat pe celălalt sens de mers, unde alte mașini au intrat în el.\n\nDin fericire accidentul nu s-a soldat cu victime.\n\nTestarea cu aparatul etilotest a șoferului în vârstă de 35 de ani, care se afla la volanul unui BMW X6 a indicat o valoare a alcoolemie de 1.08 mg/l alcool pur în aerul expirat.",
  "metadata": {
    "original_file": "observatorulph_0067.html"
  }
}