{
  "title": "Reorganizare la Primăria Ploiești. Se modifică organigrama",
  "content": "Organigrama Primăriei Ploiești va fi modificată. La acest moment numărul maxim de posturi din Primărie este de 349. Reorganizarea propusă vizează desființarea unor funcții publice vacante, dar și reînființarea Direcției Relații Internaționale. Foto organigramă propusă la finalul textului.\n\nOrganigrama Primăriei Ploiești va fi modificată. Proiectul de hotărâre de Consiliu Local se va afla, joi, în dezbaterea aleșilor locali.\n• mutarea Compartimentului Monitorizare Întreprinderi Publice, cu structură de două posturi la Direcția Economică\n• desființarea a două funcții de execuție vacante la Serviciul Financiar Contabilitate\n• desființarea unei funcții publice de execuție vacantă din cadrul Direcției Tehnic Investiții\n• Înființarea compartimentului Control – cu structură de patru funcții publice\n\nProiectul de hotărâre prevede reînființarea Direcției Relații Internaționale (Direcția Relații Internațională care a fost desființată în luna iunie 2024 – (detalii AICI)\n• În cadrul Direcției Relații Publice, Comunicare și Situații de Urgență vor funcționa Compartimentul Managementul Circulației și Evidenței Documentelor cu structură de șase funcții publice de execuție și Compartimentul Curierat cu o funcție personal contractual de curier\n• În cadrul Direcției Administrație Publică, Juridic – Contencios, Achiziții Publice, Contracte vor funcționa Compartimentul Managementul calității cu structură de 5 funcții publice de execuție și Compartimentul Arhivă – cu trei funcții publice de execuție.\n\nLa acest moment Primăria Ploiești își desfășoară activitatea cu un număr de 349 de posturi, dintre care trei de demnitate publică, 245 de posturi de funcție publică și 101 posturi de natură contractuală.",
  "metadata": {
    "original_file": "observatorulph_0006.html"
  }
}