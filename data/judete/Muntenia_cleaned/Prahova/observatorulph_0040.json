{
  "title": "Rețeaua de termoficare a Ploieștiului va fi modernizată",
  "content": "Termo Ploiești a anunțat că, marți, la ora 14.00, a fost semnat contractul de finanțare pentru reabilitarea a rețelei termoficare a Ploieștiului. Valoarea proiectului este de peste 48 de milioane de euro.\n\nDirectorul Termo Ploiești, Bogdan Becheanu, a declarat, marți, pentru Observatorulph.ro, că a fost semnat contractul de finanțare pentru reabilitarea a 24 de kilometri de rețea de termoficare.\n\n„Contractul de finanțare a fost semnat, marți, la ora 14.00. Este vorba despre contractul de reabilitare a 24 de km de rețea de termoficare.\n\nFinanțarea va fi asigurată de Ministerul Energiei, în cadrul Fondului pentru Modernizare”, a declarat Bogdan Becheanu, directorul Termo Ploiești.\n\nValoarea totală a proiectului este de peste 48 de milioane de euro, iar proiectul are drept scop creșterea eficienței energetice în alimentarea cu căldură, dar și reducerea pierderilor.\n\nTermo Ploiești a anunțat la începutul acestui an că intenționează accesarea de fonduri pentru mai multe proiecte majore pentru sistemul de termoficare.\n\nPe lista de proiecte figurează inclusiv construirea unui parc de panouri fotovoltaice, în zoona de est a Ploieștiului. (detalii AICI).",
  "metadata": {
    "original_file": "observatorulph_0040.html"
  }
}