{
  "title": "Ce salarii cresc la Consiliul Județean Prahova",
  "content": "Salariul minim brut va crește la Consiliul Județean Prahova. Un proiect de hotărâre, care prevede modificarea salariului minim brut, se va afla, joi, în dezbatere, pe ordinea de zi a Consiliului Județean Prahova.\n\nProiectul de hotărâre prevede modificarea anumitor drepturi salariale, începând cu 1 ianuarie 2025. Creșterea salariului de bază este propusă doar pentru gradația 0.\n\nPropunerea are la bază creșterea salariului de bază minim brut pe țară garantat în plată, stabilită la nivel național, la suma de 4050 lei lunar.\n\nSalarii propuse să fie majorate la Consiliul Județean Prahova\n• referent – salariul de bază propus: 4.050 lei față de 3840 de lei\n• casier, funcționar debutant -salariul de bază propus: 4050 lei față de 3840 de lei\n• Muncitor necalificat II – fără sporuri – 4050 lei față de 3840 de lei\n\nUltima creștere a salariilor la Consiliul Județean Prahova a avut loc în vara anului 2024. Conform Hotărârii de Guvern 1506/noiembrie 2024, începând cu data de 1 ianuarie 2025, salariul de bază minim brut pe țară garantat în plată se stabilește în bani, fără a include sporuri și alte adaosuri, la suma de 4.050 lei lunar.\n\nSalariul se aplică pentru un program normal de lucru în medie de 165,334 ore pe lună, reprezentând 24,496 lei/oră.",
  "metadata": {
    "original_file": "observatorulph_0054.html"
  }
}