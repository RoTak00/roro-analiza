{
  "title": "Reorganizare la Primăria Ploiești. Noile structuri sunt destinate proiectelor europene și monitorizării activității",
  "content": "\n• Consiliul Local Ploiești se reunește, joi, în ședință ordinară, având pe ordinea de zi inclusiv proiecte pentru reorganizarea Primăriei.\n\nPrintre proiectele care vor fi discutate în această săptămână de aleșii locali se numără și propuneri de reorganizare a Primăriei Ploiești.\n\nAstfel, una dintre inițiative se rederă la înființarea Direcției Relații Internaționale, care va avea ca rol eficientizarea implementării proiectelor cu finanțare europeană.\n\nÎn cazul în care propunerea va fi aprobată, la nivelul Primăriei va fi creat și Compartimentul Control, care va fi subordonat direct primarului și care va avea rolul de a monitoriza și controla diverse activități.\n\nO altă propunere se referă la măsuri de reorganizare pentru activitatea de corespondență, scopul fiind o „gestionare mai eficientă a documentelor oficiale”, anunță Primăria Ploiești.\n\nCitiți și: Un nou sens giratoriu va fi amenajat în nordul Ploieștiului",
  "metadata": {
    "original_file": "actualitateaprahoveana_0022.html"
  }
}