{
  "title": "Ce e interzis sa faci de Sfantul Nicolae?",
  "content": "Sfântul Nicolae este una dintre cele mai aşteptate sărbători din această iarnă. Toţi copiii au pregătit ghetuţele şi îl aşteaptă pe Moş Nicolae. Ziua de 6 decembrie este marcată cu cruce roşie în calendar, prilej de odihnă şi pentru cei mai mari.\n\n \n\n Sfântul Nicolae s-a născut în ţinutul Lichiei, într-o familie foarte credincioasă. Ierarhul a avut un unchi episcop care i-a sfâtuit pe părinţii săi să îl îndrepte către Biserică. Astfel, Nicolae a devenit preot.\n\n \n\n După ce părinţii săi au murit, acesta a împărţit averea familiei celor săraci. Se spune că din sfintele lui moaşte a izvorât mir.\n\n \n\n De Sfântul Nicolae, românii pun în apă crenguţe d epomi fructiferi. Se spune că dacă vor înflori până de Anul Nou, anul următor va fi unul foarte bogat.\n\n \n\n Pentru copii e o mare bucurie. În noaptea de 5 spre 6 vine Moş Nicolae. Cei mici îşi pregătesc ghetele pentru ca Moşul să le aducă daruri. Tradiţia spune că cei care nu au fost cuminţi vor primi câte o nuieluşă.\n\n \n\n În această zi, tradiţia spune că nu trebuie să fii zgârcit. Zgârcenia este considerată un păcat, iar oamenii zgÂrciţi îl mânie pe Sfântul Nicolae, protectorul săracilor.\n\n \n\n Tot astăzi, nu este bine să te cerţi cu nimeni. Persoanele care se vor lua la ceartă în această zi sfântă, vor avea un Crăciun nefericit în familie şi mult ghinion.\n\n \n\n Pentru că este zi cu cruce roşie, nu ai voie să speli haine şi nici să faci alte munci asemănătoare.",
  "metadata": {
    "original_file": "jurnalulph_0088.html"
  }
}