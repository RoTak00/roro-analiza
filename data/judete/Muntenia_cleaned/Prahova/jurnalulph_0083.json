{
  "title": "Iulian Dumitrescu: Am incredere ca Andrei Volosevici va rezolva, cu ajutorul PSD, problema termiei",
  "content": "Andrei Volosevici, primarul (încă) liberal al Ploieştiului a rămas singur. Părăsit de consilierii PNL, Volosevici nu mai are nici sprijinul preşedintelui Consiliului Judeţean Prahova. Edilul şi-a dezamăgit atât colaboratorii direcţi cât şi alegătorii, iniţiativele sale haotice prefigurând cel mai dezastruos mandat de primar din istoria postdecembristă a Ploieştiului. \n\n \n\n Întrebat despre problema termoficării municipiului Ploieşti, preşedintele Consiliului Judeţean Prahova, Iulian Dumitrescu a declarat că...are încredere în Volosevici şi că acesta va rezolva situaţia cu sprijinul PSD (o aluzie la recentele declaraţii ale liderilor PSD Prahova care l-au acuzat pe George Botez că nu sprijină ideile lui Volosevici)\n\n \n\n “Avem încredere în domnul Andrei Volosevici că poate să managerieze aceste aspecte, îi cunoaştem capacitatea. Ştiţi foarte bine că serviciul de termie ţine de municipiul Ploieşti. Şi dacă am vrea, toţi din sală, să ne ocupăm de acest serviciu, nu este în zona noastră de competenţă. Eu zic că am făcut tot ce puteam. O să-l chem pe domnul Andrei Volosevici cât mai repede, dar vă spun că am mare încredere că Andrei ştie ce să facă cu termia şi cu apa caldă, cum ne-a dovedit până acum de multe ori, a ştiut să găsească rezolvarea la toate problemele ploieştenilor, pentru asta şi oamenii i-au dat încrederea şi sper ca şi PSD-ul să-l sprijine ca să ducă această problemă la capăt” a declarat Iulian Dumitrescu. Acesta fusese întrebat de consilierii judeţeni cum va interveni Consiliul Judeţean Prahova în rezolvarea problemei Ploieştiului.",
  "metadata": {
    "original_file": "jurnalulph_0083.html"
  }
}