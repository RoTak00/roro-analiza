{
  "title": "Patronul Fermei Dacilor, din nou in fata judecatorilor Tribunalului Prahova",
  "content": "Judecătorii de drepturi şi libertăţi vor pronunţa o hotărâre crucială în cazul contestaţiei lui Cornel Dinicu, patronul Fermei Dacilor. Este vorba despre decizia de respingere a cererilor de modificare a condiţiilor de arest la domiciliu, în legătură cu dosarul ce vizează tragicul eveniment din 26 decembrie cand opt oameni au ars de vii în complexul turistic „Ferma Dacilor”, distrus şi el din temelii.\n\n \n\n Cornel Dinicu, aflat în arest la domiciliu, împarte aceeaşi locuinţă cu soţia şi fiul său cel mare, ambii fiind martori în acest dosar. Cu toate acestea, regulile controlului judiciar interzic orice formă de comunicare între inculpat şi martori pe toată durata anchetei.\n\n \n\n La termenul anterior, judecătorul i-ar fi adus la cunoştinţă lui Cornel Dinicu că, în cazul admiterii cererii iniţiale, acesta ar fi restricţionat să discute cu familia sa aspecte legate de dosarul în curs de desfăşurare, putând aborda doar chestiuni de strict necesitate în cadrul relaţiilor familiale sau cele legate de coabitare.\n\n \n\n Cornel Dinicu cere şi permisiunea de a merge la stomatolog, pentru ca ar avea un abces care ii pune probleme. Magistratii Judecatoriei Ploiesti au respins ca neintemeiata in prima instanta aceasta cerere a lui Cornel Dinicu.\n\n \n\n Tot astăzi este contestată şi plasarea în arest la domiciliu a interpuşilor prin care patronul administra complexul turistic – Vitomir Adrian Ristin şi Adelina Elena Ilie.",
  "metadata": {
    "original_file": "jurnalulph_0089.html"
  }
}