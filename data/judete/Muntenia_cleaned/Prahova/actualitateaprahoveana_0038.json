{
  "title": "CCI Prahova acordă consiliere profesioniștilor în actualizarea codurilor CAEN",
  "content": "\n• Camera de Comerț, Industrie Prahova, prin Biroul Juridic, Resurse Umane, Arbitraj Comercial sprijină profesioniștii în actualizarea codurilor CAEN.\n• Cum se aplică procedura de actualizare.\n\nÎncepând cu data de 1 ianuarie 2025, tuturor entitatilor economice - SRL, SA, PFA, II, IF, etc le revine obligația actualizării obiectului de activitate, în conformitate cu CAEN Rev. 3.\n\nÎn Monitorul Oficial al României, Partea I, nr. 1323/30.12.2024, a fost publicat Ordinul ministrului justiției nr. 2938/C/2024, care are ca scop sprijinirea mediului de afaceri prin simplificarea procesului de actualizare a obiectului de activitate, în conformitate cu CAEN Rev. 3, obligația actualizării fiind prevăzută de Ordinul INS nr. 377/2024, privind actualizarea obiectului de activitate, aplicabil începând cu data de 1 ianuarie 2025.\n\nÎn cazul firmelor deja înregistrate, actualizarea obiectului de activitate, conform noilor clase CAEN Rev.3, se va realiza fie la inițiativa firmei de actualizare a obiectului de activitate, fie cu ocazia înregistrării unei/unor alte mențiuni în Registrul Comerțului.\n\nPentru firmele care vor solicita înmatricularea sau înregistrarea în Registrul Comerțului începând cu 1 ianuarie 2025, încadrarea activităților în noile clase CAEN Rev. 3 devine obligatorie.\n\nCamera de Comerț și Industrie Prahova, prin Biroul Juridic, Resurse Umane, Arbitraj Comercial sprijină toți profesioniștii în procesul de actualizare a codurilor CAEN, conform noilor reglementări.\n\nDate de contact: Dl. Cristian Vezeteu – Consilier\n\nTel. 0344 401 203, Această adresă de email este protejată contra spambots. Trebuie să activați JavaScript pentru a o vedea. \n\nDetalii pe www.cciph.ro.\n\nCITEȘTE ȘI: Prostituția și serviciile de escortă au cod CAEN în România. Ce spune Ministerul Justiției",
  "metadata": {
    "original_file": "actualitateaprahoveana_0038.html"
  }
}