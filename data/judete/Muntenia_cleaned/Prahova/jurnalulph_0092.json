{
  "title": "VIDEO Incendiu puternic la Manastirea Turnu! A ars casa parohiala!",
  "content": "Un incendiu devastator s-a produs, în noaptea de luni spre marţi, la Mănăstirea Turnu de la Târgşoru Vechi. A fost afectată o suprafaţă de aproximativ 800 mp.\n\n \n\n În primele momente, ISU Prahova a deplasat la locul indicat 5 autospeciale de stingere, 2 autoscări, o autospecială de descarcerare, un echipaj SMURD şi o autospecială de primă intervenţie şi comandă.\n\n \n\n La sosirea primelor echipaje, flăcările se manifestau generalizat la nivelul clădirii de lângă biserica Mănăstirii, pe o suprafaţă de aproximativ 400 mp. Forţele de intervenţie au fost suplimentate cu încă trei autospeciale, la locul incendiului intervenind 45 de subofiţeri. Incendiul a fost localizat în jurul orei 4.00 dimineaţa.\n\n \n\n Conform ISU Prahova a fost afectat acoperişul şi etajul 1 ale casei parohiale, iar suprafaţa afectată este de 600-800 mp.",
  "metadata": {
    "original_file": "jurnalulph_0092.html"
  }
}