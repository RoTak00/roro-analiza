{
  "title": "Partida de fotbal din Liga 1 intrerupta in minutul 26 din cauza scandarilor xenofobe",
  "content": "Sepsi OSK Sfântu Gheorghe - FCU Craiova, duel din etapa cu numărul 23 din Superliga, a fost suspendat duminică după-amiază, in minutul 25. \n\n \n\n Meciul dintre cele două rivale din Superliga a fost marcat de un moment controversat. Suporterii lui FCU Craiova au început să scandeze lozinci rasiste, iar arbitrul a decis întreruperea partidei şi trimiterea celor două formaţii la vestiare.\n\n \n\n Cele două echipe au fost invitate la vestiare, iar partida a fost întreruptă pentru zece minute. Ulterior echipele au revenit de la cabine, însă meciul a fost întrerupt de tot de arbitrul Andrei Chivulete, deoarece suporterii au continuat scandările.\n\n \n\n „Dacă spectatorii afişează inscripţii conţinând sloganuri discriminatorii/denigratoare/rasiste/xenofobe sau se fac vinovaţi de alte comportări de acest fel la un joc, organul jurisdicţional va aplica o sancţiune de la 5.000 la 70.000 de lei clubului pe care l-au susţinut spectatorii respectivi, la fiecare nouă abatere de acelaşi tip penalitatea urmând a fi majorată cu ½ faţă de cea aplicată anterior.\n\n \n\n La atingerea pragului maxim clubul va fi sancţionat cu măsura programării unui joc fără spectatori cumulat cu o penalitate sportivă de 70.000 lei”, se arată în Articolul 54 din Regulamentul Disciplinar al FRF.",
  "metadata": {
    "original_file": "jurnalulph_0078.html"
  }
}