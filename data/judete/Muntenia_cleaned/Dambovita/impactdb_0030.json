{
  "title": "Urmează licitația aferentă contractului de execuție",
  "content": "Primarul Municipiului Târgoviște, Daniel Cristian STAN, a declarat: „O nouă veste excelentă pentru educația târgovișteană și din nou bani nerambursabili accesați de către Primăria Târgoviște. Am semnat și contractul de finanțare prin care Colegiul Economic „Ion Ghica” va face obiectul unui important proiect de modernizare, consolidare și reabilitare energetică, valoarea finanțării accesate de către Primăria Târgoviște fiind de 30.548.652 lei, sursa fondurilor nerambursabile fiind constituită de către „Programul național de consolidare a clădirilor cu risc seismic ridicat”. Astfel, sunt avute în vedere ample lucrări de consolidare, iar în plus imobilele colegiului vor fi termoizolate, va fi schimbată tâmplăria, va fi schimbat acoperișul, sistemul de încălzire va fi refăcut, vor fi instalate sisteme alternative de producere a energiei electrice și termice pentru consum propriu prin utilizarea surselor regenerabile de energie, sistemele de climatizare vor fi refăcute, instalațiile de iluminat vor fi modernizate, va fi refăcut sistemul de colectare și evacuare a apelor meteorice, va fi realizat un sistem de management energetic integrat, etc.",
  "metadata": {
    "original_file": "impactdb_0030.html"
  }
}