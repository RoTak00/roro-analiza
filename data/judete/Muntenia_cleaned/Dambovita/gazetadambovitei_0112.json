{
  "title": "Două minore dintr-un centru social din Târgoviște au dispărut. Iată care le sunt semnalmentele",
  "content": "Două minore în vârstă de 16 și 17 ani, aflate în Centru Social Floare de Colț din Târgoviște, au fost date dispărute de către personalul Centrului după ce acestea ar fi plecat voluntar de la Centru și nu s-au mai întors. Un dintre ele nu este la prima astfel de întâmplare.\n\nLa data de 22 ianuarie a.c., polițiștii din cadrul Poliției Municipiului Târgoviște au fost sesizați de către un reprezentant al centrului social “Floare de Colț”, din Târgoviște, cu privire la faptul că minora, TINCA GABRIELA VALENTINA, în vârstă de 16 ani, a plecat voluntar de la centru și nu a mai revenit.\n\nLa momentul plecării, aceasta era îmbrăcată într-un trening de culoare roz și adidași albi.\n\nPersoanele care dețin informații utile în vederea identificării minorei sunt rugate să apeleze numărul unic de urgență 112 sau să anunțe cea mai apropiată unitate de poliție.\n\nLa data de 23 ianuarie a.c., în jurul orei 18:00, polițiștii din cadrul Poliției Municipiului Târgoviște au fost sesizați de către un reprezentant al centrului social “Floare de Colț”, din Târgoviște, cu privire la faptul că minora, DUMITRACHE NICOLETA-ANDREEA, în vârstă de 17 ani, a plecat voluntar de la centru și nu a mai revenit.\n\nLa momentul plecării, aceasta era îmbrăcată cu blugi albaștri, hanorac verde, vestă lungă de culoare neagră și era încălțată cu papuci de casă.\n\nPersoanele care dețin informații utile în vederea identificării minorei sunt rugate să apeleze numărul unic de urgență 112 sau să anunțe cea mai apropiată unitate de poliție.",
  "metadata": {
    "original_file": "gazetadambovitei_0112.html"
  }
}