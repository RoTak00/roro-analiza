{
  "title": "Și tu poți fi unul dintre cei 150 de cetățeni europeni ce vor dezbate noul buget european",
  "content": "Comisia Europeană a lansat o campanie pentru selecția aleatorie de cetățeni din toate cele 27 de state membre ale UE.\n\nScopul acestei campanii este de a-i invita pe cetățenii contactați să își declare interesul de a se alătura unui grup de dezbatere al cetățenilor europeni privind un nou buget european pe măsura ambițiilor Comisiei Europene.\n\nCampania se desfășoară pe baza unei abordări „din ușă în ușă” și este gestionată de Sortition Foundation, partenerul oficial al Comisiei Europene. În cele din urmă, dintre toți cetățenii înregistrați, 150 vor fi selectați aleatoriu pentru a reprezenta diversitatea demografică a UE și vor fi invitați să vină la Bruxelles. Ei vor colabora pentru a formula recomandări concrete privind un nou buget european.\n\nȘi dâmbovițenii se pot număra printre cei 150 de cetățeni europeni aleși în această campanie.",
  "metadata": {
    "original_file": "gazetadambovitei_0072.html"
  }
}