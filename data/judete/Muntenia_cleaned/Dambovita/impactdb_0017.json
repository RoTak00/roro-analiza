{
  "title": "Și a fost prima seară a Festivalului Național de Romanțe, Crizantema de Aur",
  "content": "În seara zilei de 17 octombrie 2024, la Cinematograful „Independența” din Târgoviște, a început sărbătoarea: Ediția a 57-a a Festivalului Național de Romanțe, Crizantema de Aur, prezentatori fiind Eda Marcus și Silviu Biriș. În prima parte a serii a avut loc concursul de interpretare (partea I). A acompaniat Orchestra „Folclor” a Filarmonicii Naționale „Serghei Lunchevici” din Chișinău, dirijor Petre Neamțu. A urmat un microrecital susținut de Veronica Roșca (Republica Moldova) – Trofeu 2023 – medalion omagial pentru Constantin Rusnac.\n\nÎn cadrul concursului de interpretare au evoluat: Diana Izabela Marin (Sântana de Mureș, jud. Mureș), Oana Lăcrămioara Berbec (București), Lucian Damian (Constanța, jud. Constanța), Ionela Mardare Mirică (Piatra Neamț, jud. Neamț), Maria Pană (Titu, Jud. Dâmbovița), Laurențiu Goșnea (Craiva, jud. Dolj), Alina Ichim (Brașov, jud. Brașov), Alin Andrei Dincă (Braniștea, jud. Dâmbovița).\n\nÎn partea a II-a au avut loc recitalurile intitulate „Petale de Crizanteme” (partea I), cu laureați al Festivalului: Lucia Deliu – Premiul I – 2023, Alexandru Mânzat – Premiul I – 2008, Rodica Pop Seling – Trofeu 2015, Georgeta Plută – Premiul Special „Ioana Radu” 2016 – medalion omagial pentru compozitorii din Bucovina, Bogdan Hrestic – Premiul I, 2023.\n\nA urmat Concertul „La Izvoarele Romanței” – Omagiu adus baritonului Octav Enigărescu – 100 de ani de la naștere, președinte al edițiilor internaționale ale „Crizantemei de Aur. Prezentatori au fost Alexandra Velniciuc și Octavian Ursulescu. A acompaniat Orchestra „Romanța” din București, dirijor, Alexandru Ilie.",
  "metadata": {
    "original_file": "impactdb_0017.html"
  }
}