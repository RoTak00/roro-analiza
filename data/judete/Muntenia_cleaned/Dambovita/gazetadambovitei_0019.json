{
  "title": "Grădinița Nr. 2 din Târgoviște va fi redeschisă în luna februarie după ample reabilitări",
  "content": "Primarul Municipiului Târgoviște, Cristian Daniel Stan, a anunțat că lucrările de reabilitare și modernizare pentru Grădinița cu program prelungit Nr. 2 au ajuns aproape la final, iar din luna februarie copii se vor putea întoarce în sălile moderne, atât din punct de vedere energetic, cât și didactic.\n\nGrădinița a avut parte de ample modernizări și reabilitări, valoarea totală a investiției fiind de aproape șapte milioane de lei, fonduri obținute de administrația târgovișteană în cadrul Planului Național de Redresare și Reziliență.",
  "metadata": {
    "original_file": "gazetadambovitei_0019.html"
  }
}