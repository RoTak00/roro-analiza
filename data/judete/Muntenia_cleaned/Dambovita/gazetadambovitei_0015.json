{
  "title": "Jandarmii dâmbovițeni au primit vizita unor cadre în rezervă din Câmpulung",
  "content": "Jandarmii dâmbovițeni au primit astăzi, 30 ianuarie 2025, vizita unui grup de membri ai Sucursalei Câmpulung a Asociației Naționale a Cadrelor Militare în Rezervă și în Retragere din Ministerul Afacerilor Interne.\n\nDelegația a fost întâmpinată de Inspectorul șef al Inspectoratului de Jandarmi Județean Dâmbovița, colonel Matei Mihai.\n\nAflate pentru prima dată într-o vizită de informare și documentare la sediul instituției noastre, cele 20 cadre în rezervă (foști jandarmi și polițiști) au avut ocazia să-și reamintească de perioada în care au activat într-o unitate militară și să se informeze cu privire la atribuțiile și misiunile din competența Jandarmeriei dâmbovițene.\n\nActivitatea s-a încheiat cu vizitarea Ansamblului Monumental Curtea Domnească, Muzeului Tiparului și al Cărții Vechi Românești, Muzeului de Artă și Muzeului Poliției Române – obiective turistice din municipiul Târgoviște.",
  "metadata": {
    "original_file": "gazetadambovitei_0015.html"
  }
}