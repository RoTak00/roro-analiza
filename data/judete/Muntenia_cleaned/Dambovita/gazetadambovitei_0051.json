{
  "title": "UPDATE: Trafic restricționat la Crevedia. Echipaje de pompieri au fost suplimentate",
  "content": "Din cauza fumului gros și a pericolului mare de extindere al flăcărilor, polițiștii au oprit traficul în zona din proximitatea incendiului.\n\nLa acest moment intervin 11 echipaje de pompieri.\n\n„La data de 24 ianuarie a.c., în jurul orei 21:03, polițiștii din cadrul Poliției Orașului Răcari au fost sesizați prin SNUAU 112 cu privire la faptul că ar fi izbucnit un incendiu pe raza comunei Crevedia.\n\nDin primele verificări, s-a stabilit că incendiul ar fi izbucnit la patru containere de locuit și două vehicule.\n\nPână la acest moment nicio persoană nu a fost rănită.\n\nTraficul pe DN 1A este blocat până la stingerea incendiului.\n\nActivitățile sunt în curs de desfășurare.”, precizează într-un comunicat IPJ Dâmbovița.",
  "metadata": {
    "original_file": "gazetadambovitei_0051.html"
  }
}