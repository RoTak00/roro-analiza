{
  "title": "A fost realizat topul marcatorilor de la Liga 4. În vârful clasamentului este Crinel Stoica, fostul jucător al Chindiei",
  "content": "Statistici din fotbalul județului nostru au fost oferite de Asociația Județeană de Fotbal Dâmbovița iubitorilor sportului rege. Azi vom evidenția marcatorii cu cele mai multe reușite.\n\n„După 240 de meciuri jucate în turul campionatului la Liga 4, 482 de goluri marcate și 160 de marcatori, avem și un golgheter. Crinel Stoica (28 de ani) are 14 reușite pentru Săgeata Braniștea, echipa cu cele mai multe goluri înscrise la Liga 4 în acest sezon (49).\n\nEficient a fost și Valentin Voicu (13), golgheterul liderului Voința Crevedia, însă goluri multe au mai reușit Adrian Bălășoiu și Alexandru Roman (12). Vă prezentăm un clasament al celor mai buni marcatori la Liga 4.",
  "metadata": {
    "original_file": "gazetadambovitei_0088.html"
  }
}