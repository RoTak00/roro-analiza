{
  "title": "Se prelungește termenul pentru plata impozitelor. Iată care sunt penalitățile pentru depășirea lui",
  "content": "Primăria Municipiului Târgoviște informează că termenul limită până la care se pot plăti taxele și impozitele locale, aferente semestrului I al anului fiscal 2024, fără majorări de întârziere, este duminică, 31 martie 2024.\n\nContribuabilii care își achită obligațiile aferente întregului an, până la data menționată, beneficiază de o bonificație de 10% din cuantumul total al taxelor și impozitelor pe terenuri, clădiri, autovehicule și/sau taxa de habitat.\n\nAvând în vedere că data de 31 martie este zi nelucrătoare, contribuabilii vor putea să plătească taxele și impozitele locale cu bonificație, inclusiv luni, 1 aprilie, conform legii.\n\nPotrivit legislației în vigoare, contribuabilii care nu-și achită obligațiile fiscale până la 31 martie 2023 vor suporta majorări de întârziere de 1% din cuantumul obligațiilor fiscale principale, calculate pentru fiecare lună sau fracțiune de lună, începând cu ziua imediat următoare termenului de scadență.\n\nImpozitele și taxele locale se pot achita la ghișeele instituției în numerar sau cu cardul bancar, prin ordin de plată, mandat poștal sau prin internet la adresa www.ghiseul.ro.\n\nProgramul de încasări la ghișeele Serviciului de Impozite și Taxe Locale din str. Poet Grigore Alexandrescu, Bl. E4, parter este:",
  "metadata": {
    "original_file": "gazetadambovitei_0098.html"
  }
}