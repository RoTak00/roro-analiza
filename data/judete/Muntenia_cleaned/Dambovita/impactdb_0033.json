{
  "title": "Expoziția „De la vis la realitate”",
  "content": "Primăria Municipiului Târgoviște și Cinematograful Independența vă invită să participați la deschiderea expoziției “De la vis la realitate”. Vernisajul va avea loc sâmbătă, 11 ianuarie 2025, de la ora 15:00, la Galeria de Artă Târgoviște din foaierul Cinematografului Independența, în prezența artistei Claudia Bucur și a criticului de artă Ana Amelia Dincă.\n\nExpoziția “De la vis la realitate” este un proiect de suflet al artistei, care atrage atenția asupra necesității întoarcerii la natura primordială, datorită valențelor ei benefice de restaurare a energiilor omului.\n\nIubitorii de artă pot vizita expoziția în perioada 11 ianuarie 2025 – 1 martie 2025, conform programului de lucru al Cinematografului Independența.",
  "metadata": {
    "original_file": "impactdb_0033.html"
  }
}