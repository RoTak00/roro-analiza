{
  "title": "BUCEGI: Doi bărbați au supraviețuit unei nopți în viscol",
  "content": "Doi bărbați din Dolj au supraviețuit unei nopți în viscol în zona montană a județului. Unul dintre ei a cerut ajutor în seara zilei de 24 ianuarie. A reușit să spună doar că s-a rătăcit între Babele și Vârful Omu, după care legătură s-a pierdut din cauza vremii nefavorabile.\n\nSalvamontiști din județele Prahova și Dâmbovița au plecat în căutarea lor. Din nefericire viscolul și întunericul au făcut imposibilă găsirea lui. Căutările au fost reluate în dimineața zilei de 25 ianuarie, când salvamontiștii au aflat că de fapt două persoane sunt dispărute.\n\nÎn jurul ora 17:00, cei doi bărbați dispăruți au reușit singuri să ajungă la mașina parcată în zona Peștera. Se pare că aceștia s-au adăpostit de viscol în apropierea Mecetului Turcesc, un bloc de calcare aflat în căldarea superioară a Văii Obârșia.",
  "metadata": {
    "original_file": "gazetadambovitei_0094.html"
  }
}