{
  "title": "Mara Nicolescu l-a înlocuit pe Ciprian Iacob în Consiliul Județean Dâmbovița",
  "content": "Mara Nicolescu (AUR) a depus ieri jurământul de credință pentru funcția de consilier județean, ocupând locul vacantat prin demisia avocatului Ciprian Iacob, ales senator.\n\nMara Nicolescu s-a născut în județul Buzău, dar de mai mulți ani locuiește în Dâmbovița Înainte de a intra în politică, aceasta s-a remarcat în câteva producții cinematografice apreciate de publicul român. A fost Miruna în pelicula Filantropica, unde a jucat alături de Mircea Diaconu. Pentru rolul din Filantropica, Mara Nicolescu a fost distinsă în 2002 cu Premiul UCIN pentru interpretare a unui rol principal feminin.\n\nA făcut pasul spre politică, intrând în partidul AUR, unde a candidat și pentru Parlamentul European, dar și pentru Parlamentul României.",
  "metadata": {
    "original_file": "gazetadambovitei_0060.html"
  }
}