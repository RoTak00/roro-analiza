{
  "title": "Sprijin în valoare de 20.000 euro, pentru tinerii antreprenori",
  "content": "Comisia Europeană a lansat apelul la candidaturi pentru Premiul pentru tinerii antreprenori europeni, care are ca scop să promoveze inițiativele\n\n inovatoare ale tinerilor din întreaga Europă.\n\nEste vorba despre un concurs deschis antreprenorilor sub 40 de ani din diverse domenii, ce își propune să ofere întreprinderilor nou-înființate și inovatorilor competențele, cunoștințele și resursele necesare pentru a prospera într-un peisaj economic din ce în ce mai competitiv. Candidații sunt invitați să prezinte proiecte care corespund priorităților Uniunii Europene, precum sustenabilitatea, transformarea digitală și beneficiile sociale.\n\nÎnscrierile sunt deschise până la data de 14 martie 2025, iar prezentările finale vor avea loc la data de 5 iunie, cu ocazia Zilei Europene a Industriei , la Rzeszów, în Polonia.\n\nFinaliștii își vor prezenta proiectele în fața liderilor din industrie, a factorilor de decizie politică și a potențialilor investitori din întreaga Europă. Fiecare dintre cei 10 finaliști vor avea acces acces la oportunități valoroase de mentorat și de finanțare, beneficiind de o îndrumare personalizată în valoare de maximum 20 000 EUR. Această îndrumare include consiliere din partea unor experți din industrie, acces la rețele profesionale și instrumente practice care să îi ajute să-și dezvolte ideile și să le asigure succesul pe termen lung.",
  "metadata": {
    "original_file": "gazetadambovitei_0035.html"
  }
}