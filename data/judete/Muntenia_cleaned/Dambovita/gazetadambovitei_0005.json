{
  "title": "Chindia Târgoviște se reunește mâine pentru a pregăti restul campionatului",
  "content": "Târgoviștenii se vor reuni miercuri, 15 ianuarie, la ora 12:00, cel mai probabil la stadionul Eugen Popescu.\n\nÎn anunțul postat pe pagina oficială nu este menționat locul de întâlnire, dar așa anticipăm. Mai mult de atât, nu există informații cu privire la lotul care va fi prezent, nici programul de pregătire sau detalii despre situația financiară.\n\nNu e deloc devreme să vorbim de bani, pentru că este principalul factor într-un astfel de proiect, mai ales în acest stadiu. Așteptăm cu interes un nou status de lângă Turnul Chindiei. Sperăm noi, pozitiv. Oricum la ce probleme sunt la nivel național, unele echipe vor fi rugate să nu se retragă, pentru a nu avea o situație fără precedent.",
  "metadata": {
    "original_file": "gazetadambovitei_0005.html"
  }
}