{
  "title": "Piste de skateboard și pumptrack în incinta Complexului Turistic de Natație",
  "content": "Daniel Cristian STAN, primarul Municipiului Târgoviște, a făcut unele precizări cu privire la un proiect în vecinătatea terenurilor de minifotbal, proiectarea fiind deja demarată: „Astfel, pe o suprafață de aproape 4.400 mp, va fi realizată o investiție care va reprezenta, sunt convins, un nou punct de atracție pentru târgovișteni. Pista de skate va avea o suprafață de beton acoperită cu un strat de asfalt și se vor amplasa bare și elemente skate de mai multe tipuri. Pista de pumptrack va fi construită din materiale naturale, compactate manual, iar zona de rulare va fi finisată cu asfalt. Parcul va beneficia de iluminat public, iar spațiul verde adiacent va fi reamenajat pentru o mai bună integrare a investiției. Execuția va debuta chiar anul acesta”.",
  "metadata": {
    "original_file": "impactdb_0037.html"
  }
}