{
  "title": "Anumite venituri vor fi impozitate cu 70% de la 1 iunie",
  "content": "Anul 2024 vine cu o nouă lege a impozitării. Dacă până acum, veniturile cărora ANAF nu le putea identifica sursa erau impozitate cu 16%, Legea nr. 296/2023 crește impozitarea la 70%.\n\nCine plătește impozit pe venit de 70%?\n\nEi bine, actul normativ face referire la toate persoanele fizice care dețin bunuri sau venituri ale căror proveniențe nu pot fi justificate de o sursă de venit legală.\n\nProblema este în formularea legii care lasă de înțeles că impozitarea se poate aplica pentru orice fel de venit sau bun. Adică, inclusiv pentru românii care muncesc în străinătate, dar nu cu carte de muncă și nu pot justifica legal banii trimiși în țară și chiar pentru cei ce lucrează „la gri”, adică meșteri, ori profesori care dau meditații și așa mai departe.",
  "metadata": {
    "original_file": "gazetadambovitei_0115.html"
  }
}