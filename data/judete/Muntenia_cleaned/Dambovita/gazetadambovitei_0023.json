{
  "title": "TÂRGOVIȘTE: Un bărbat a murit înjunghiat. Victima și-a produs rănile singură",
  "content": "La data de 26 ianuarie a.c., în jurul orei 20:30, polițiștii din cadrul Poliției Municipiului Târgoviște au fost sesizați prin SNUAU 112 de către o femeie, 84 de ani, cu privire la faptul că fiul său s-ar fi înjunghiat.\n\nPolițiștii s-au deplasat de urgență la fața locului, constatând că cele sesizate se confirmă, fiind identificat un bărbat, de 57 de ani, din Târgoviște, care ar fi prezentat o plagă produsă prin înjunghiere în zona pieptului.\n\nBărbatul a fost transportat la spital în vederea acordării de îngrijiri medicale, însă, ulterior, din nefericire, acesta a decedat.\n\nCorpul neînsuflețit a fost transportat la Serviciul Județean de Medicină Legală Dâmbovița în vederea efectuării necropsiei.\n\nÎn cauză, polițiștii au întocmit un dosar penal sub aspectul săvârșirii infracțiunii de ucidere din culpă, în cadrul căruia efectuează cercetări pentru stabilirea cu exactitate a tuturor împrejurărilor producerii evenimentului.",
  "metadata": {
    "original_file": "gazetadambovitei_0023.html"
  }
}