{
  "title": "VOLEI FEMININ: CSM Târgoviște în fața unei noi deplasări. Succes",
  "content": "Târgoviștencele se vor deplasa pentru un nou joc în campionat. Toate detaliile mai jos.\n\n„Mâine, 29 ianuarie, de la ora 17:00, echipa noastră de volei va avea parte de un nou test, urmând să joace în deplasare pe terenul celor de la CSO Voluntari. Acest meci se anunță a fi unul extrem de dificil, având în vedere că adversarele noastre sunt campioanele naționale en-titre și o echipă extrem de solidă, cu un lot puternic și bine sudat.\n\nCu toate că întâlnim una dintre cele mai puternice echipe din campionat, fetele noastre sunt determinate să arate cea mai bună versiune a lor și să facă un joc de calitate.\n\nPartida va fi transmisă live pe TVR Sport, oferindu-le fanilor posibilitatea de a ne susține de la distanță.\n\nHai, CSM Târgoviște! Suntem alături de voi!",
  "metadata": {
    "original_file": "gazetadambovitei_0120.html"
  }
}