{
  "title": "Chindia Târgoviște are confirmare oficială de cotizație financiară! Banii nu vor ajunge imediat în cont",
  "content": "Clubul are și confirmarea oficială că va primi un ajutor financiar în urma situației grele prin care trece, pe lângă alte cheltuiieli jucătorii având restanțe și mai mari de 5 luni…\n\nÎn ședința extraordinară a lunii ianuarie, a Consiliului Județean Dâmbovița tocmai s-a aprobat cererea formulată, însă după intrarea în vigoare a legii bugetului de stat pe anul în curs.\n\n„Prin Hotărârea Adunării Generale a Asociaţilor Fotbal Club Chindia Târgoviște nr.2/20.01.2025 s-a stabilit cotizația parțială pentru anul 2025 a Consiliului Judeţean Dâmboviţa în cuantum de 325.000 lei. Cotizația finală aferentă anului 2025, către Asociația Fotbal Club Chindia Târgoviște, se va propune aprobării Consiliului Județean Dâmbovița după intrarea în vigoare a legii bugetului de stat pe anul 2025. Având în vedere aspectele menționate, este necesară aprobarea cotizației parțiale pentru anul 2025 către Asociația Fotbal Club Chindia Târgoviște.”\n\nÎn perioada imediat următoare va avea loc o ședință și la nivelul Consilului Local, pentru aprobarea unei cotizații de aceeași sumă către club. Practic avem două cote egale, iar cea din urmă, cel mai probabil, se va aproba.\n\nPe plan tehnic, Marian Vătavu renunță la funcția de antrenor principal, Marcel Ghergu căutănd un alt antrenor, interimatul fiind asigurat de experimentatul Nicu Croitoru.",
  "metadata": {
    "original_file": "gazetadambovitei_0076.html"
  }
}