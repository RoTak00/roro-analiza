{
  "title": "Liberalii și-au depus candidaturile la Biroul Electoral Județean",
  "content": "Listele candidaților PNL Dâmbovița pentru Parlamentul României au fost validate de Biroul Politic Național al Partidului Național Liberal.\n\nPotrivit unui comunicat de presă, “echipa PNL Dâmbovița pentru legislativul 2024-2028 este formată din candidați cu experiență și rezultate și candidați tineri, dornici să facă o schimbare, o formulă reprezentativă pentru toate zonele județului Dâmbovița. Un aspect important este faptul că toți candidații PNL Dâmbovița pentru alegerile parlamentare locuiesc în județul Dâmbovița și cunosc foarte bine realitatea din fiecare comunitate.”\n\nPreședintele PNL Dâmbovița, VIRGIL GURAN, deschide lista la Senat. Lista candidaților la Senatul României este completată de CHIRICĂ CORNEL FLORIAN, RALUCA IOANA DUMITRICĂ, NICOLAE MARIAN MIRA și NENIȘANU ROBERT.\n\nSecretarul general al PNL Dâmbovița, AURELIAN COTINESCU se află pe primul loc la Camera Deputaților. Pe lista deputaților, locurile următoare sunt ocupate de: DRUGĂ VLAD, MOCANU ADRIAN, POPA IONUȚ, SANDU MARIUS, BUCURESCU ROXANA, MARIAN PAVEL, BAMBOI ADRIAN și DOBRESCU NICUȘOR.\n\n“PNL Dâmbovița are o echipă formată din oameni profesioniști, implicați, oameni care și-au construit o carieră, au dezvoltat afaceri de succes și oferă locuri de muncă dâmbovițenilor, oameni care vin cu o strategie realistă pentru dezvoltarea județului cu investiții în toate sectoarele: economic, infrastructură, educație, sănătate, cultură, mediu, turism. Vom fi voci puternice în Parlamentul României și vom reprezenta cu seriozitate județul Dâmbovița, contribuind și la dezvoltarea României”.\n\nMarți, 15 octombrie, la ora 14.00, reprezentanții PNL Dâmbovița și-au depus candidaturile pentru alegerile parlamentare la Biroul Electoral Județean.",
  "metadata": {
    "original_file": "ziardambovita_0044.html"
  }
}