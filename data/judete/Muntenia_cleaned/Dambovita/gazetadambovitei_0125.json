{
  "title": "Adelina Dobra (USR), cel mai tânăr reprezentant al Dâmboviței în Parlament",
  "content": "Adelina Dobra, singura femeie care a deschis o listă de candidatură în Dâmbovița, a fost aleasă senator în Parlamentul României din partea USR. Este cel mai tânăr parlamentar dâmbovițean din actuala legislatură.\n\nAdelina Dobra este economistă cu o experiență relevantă în consultanță de business și management de proiecte în mediul privat. A fost consilier al Serviciului de Afaceri Europene în Senatul României, fiind responsabilă de guvernanța economică din partea forului.\n\nÎn timpul liber, de opt ani de zile, Adelina Dobra realizează sub formă de voluntariat ateliere de educație financiară pentru copii și adulți.",
  "metadata": {
    "original_file": "gazetadambovitei_0125.html"
  }
}