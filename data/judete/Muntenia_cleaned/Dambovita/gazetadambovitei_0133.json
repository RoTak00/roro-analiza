{
  "title": "Trei școli din Moreni au fost dotate cu echipamente digitale și materiale didactice moderne",
  "content": "Colegiul Național „I. L. Caragiale” Moreni, Liceul Tehnologic de Petrol Moreni și Școala Gimnazială nr. 3 Moreni au primit echipamente de ultimă generație, dar și materiale didactice specifice în vederea îmbunătățirii procesului educational prin proiectul implementat de Consiliul Județean Dâmbovița cu finanțare prin PNRR „Dotarea cu mobilier, materiale didactice și echipamente digitale a unităților de învățământ preuniversitar și a unităților conexe din județul Dâmbovița”.\n\n“Acest pas se înscrie în demersurile noastre de până acum pentru modernizarea sistemului educațional din municipiul Moreni și anume: Reabilitarea și modernizarea Școlii Gimnaziale nr. 4, a Colegiului Național „I. L. Caragiale” și a Școlii Gimnaziale nr. 1. Lucrăm în continuare la atragerea de fonduri europene astfel încât să avem un sistem de învățământ cât mai bun, adaptat și corelat necesităților educaționale”, a declarant Gabriel Purcaru, primarul municiupiului Moreni.\n\nPrin acest proiect, cel mai mare din regiune în acest domeniu, cu o valoarea totală de 65.000.000 lei, dispozitive digitale de ultimă generație în sumă de aproximativ 32.700.000 lei vor ajunge în 63 de unități de învățământ din județ. Este vorba despre:\n• peste 1.000 de sisteme de sunet.\n\n“Este de datoria noastră să le oferim copiilor dâmbovițeni condițiile necesare pentru însuşirea unor cunoştinţe teoretice şi practice temeinice. Și am convingerea că toate investițiile pe care le facem în educație sunt investiții în viitorul copiilor noștri”, a precizat Corneliu Ștefan, președintele Consiliului Județean Dâmbovița.",
  "metadata": {
    "original_file": "gazetadambovitei_0133.html"
  }
}