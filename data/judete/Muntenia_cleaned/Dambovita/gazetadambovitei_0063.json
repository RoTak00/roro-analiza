{
  "title": "Valeriu Munteanu (AUR) despre ordinul președintelui Trump care recunoaște doar două sexe masculin și feminin",
  "content": "Deputatul AUR Dâmbovița, Valeriu Munteanu, salută ordinul dat de președintele SUA, Donald Trump prin care America va recunoaște official doar două sexe biologice: masculin și feminin. Trump a anunțat în timpul campaniei sale electorale că va lua măsuri politice împotriva drepturilor persoanelor transgender din Statele Unite. În accepțiunea președintelui Americii persoanele trans sunt cele care nu simt că aparțin genului cu care s-au născut.\n\n“Președintele american, Donald Trump, a semnat un ordin executiv prin care proclamă că există doar două sexe biologice: masculin și feminin. Ordinul care prevede că documentele oficiale guvernamentale, cum ar fi pașapoartele și vizele, vor menționa masculin și feminin ca singure două sexe. Aceste sexe nu sunt schimbătoare și sunt întemeiate pe o realitate fundamentală și incontestabilă, se spune în comunicatul administrației de la Casa Albă pe acest subiect.\n\nAceastă decizie a președintelui Trump, ce va da tonalitate politică și pe vechiul continent, inclusiv în România, este una izbăvitoare, venind să salveze umanitatea din ghearele sexomarxismului delirant care încearcă să distrugă temeliile familiei formate dintre un bărbat și o femeie, unde se nasc și cresc prunci.\n\nÎn calitate de om politic, dar mai ales în calitate de părinte, tată a patru fiice, am luptat și voi lupta în continuare pentru păstrarea și promovarea familiei tradiționale spre dăinuire și propășire.” a spus Munteanu.",
  "metadata": {
    "original_file": "gazetadambovitei_0063.html"
  }
}