{
  "title": "Deputatul Aurelian Cotinescu (PNL) critică lipsa dezbaterilor la stabilirea cuantumului taxei de habitat",
  "content": "Deputatul liberal Aurelian Cotinescu a declarant recent că stabilirea noului cuantum al taxei de habitat ar fi trebuit să aibă la bază dezbateri publice. Acesta spune și că taxa ar trebuie să fie stabilită la nivelul consiliilor locale, pe principiul “plătești cât arunci”\n\n“Mă deranjează cel mai mult lipsa aceasta de transparență de la nivelul Consiliului Județean Dâmbovița. Oamenii aceștia nu înțeleg că trebuie în primul rând să ai o dezbatere serioasă în privința taxelor pe care le IMPUI și le impui arbitrar, fără să spui de ce o crești la 62 de lei și nu la 40 de lei de exemplu, 80 de lei. Care este criteriul după care s-a făcut această creștere? O familie poate are doi membri, altă familie poate are 10 membri. Nu este o chestiune corectă, nu este un raport corect între ceae ce produci ca și gunoi și ceea ce trebuie să plătești. În unele județe, mașinile de gunoi au cântare. Gunoiul pe care tu în produci se cântărește și așa se stabilește suma. Așa este corect. Foarte mulți oameni nu înțeleg cum a crescut atât de mult acest preț. Cum s-a ajuns să plătim aproape dublu fără să avem servicii suplimentare\n\nÎn alte județe această taxă nu se impune și pentru gunoiul care se reciclează . La noi se impune pentru toată cantitatea de gunoi.” a spus Cotinescu.\n\nDeputatul a subliniat și faptul că modul în care este prevăzută și încasată taxa de habitat, acesta este datorată și de gospodăriile în care nu locuiește nimeni și care nu generează deșeuri.",
  "metadata": {
    "original_file": "gazetadambovitei_0084.html"
  }
}