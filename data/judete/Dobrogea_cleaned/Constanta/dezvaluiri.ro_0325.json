{
  "title": "Unităţile de învăţământ din oraşul Cernavodă au fost dotate cu echipamente digitate din fonduri europene",
  "content": "Prin proiectul “Dotarea cu mobilier, materiale didactice și echipamente digitale a unităților de învățământ preuniversitar din orașul Cernavodă, Administraţia Publică Locală a accesat fonduri europene prin PNRR, în vederea creşterii calităţii actului educaţional de pe raza oraşului prin punerea la dispoziție a tuturor dispozitivelor digitale de ultimă generație necesare.\n\nAstfel, în ziua de 24 iulie, au fost receptionate echipamentele digitale și toate instituțiile de învățământ au fost dotate cu: imprimante 3D, table interactive, sisteme de sunet, imprimante multifuncționale, camere pentru videoconferință, ochelari VR, sisteme de tip desktop cu monitor, sisteme all-in-one, laptopuri, scannere documente potabile, routere wi-fi, etc.\n\n\n\nÎn curând, în cadrul unităților de învâțământ vor ajunge materialele didactice și piesele de mobilier pe care Administraţia Publică Locală în colaborare cu cadrele didactice le-a solicitat pentru exercitarea actului educațional în condiții optime.\n\nValoarea totală a acestui proiect este de 5.257.605,62 lei TVA inclus și finanțarea obținută este în procent de 100% din fonduri europene nerambursabile prin Planul Național de Redresare și Reziliență.",
  "metadata": {
    "original_file": "dezvaluiri.ro_0325.html"
  }
}