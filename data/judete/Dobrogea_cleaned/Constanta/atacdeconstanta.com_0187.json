{
  "title": "Vizibilitatea trecerilor de pietoni, îmbunătățită de Primăria Municipiului Constanța",
  "content": "Echipele SC Confort Urban SRL au aplicat marcaje bicolore la trecerile de pietoni situate pe strada Unirii, în zona Școlii Gimnaziale Nr. 3 „Ciprian Porumbescu”, a Grădiniței cu Program Prelungit Nr. 45 și a complexului comercial.\n\nDe asemenea, se va interveni pe bulevardul Tomis, între strada Tulcei și bulevardul Aurel Vlaicu.\n\nMarcajele pietonale au fost vopsite în culorile alb și roșu, pentru creșterea vizibilității și pentru a atrage atenția șoferilor.\n\nTotodată, au fost instalate sisteme de presemnalizare din material termoplastic.\n\nAcțiuni similare se vor desfășura în perioada următoare în zona trecerilor de pietoni de pe marile bulevarde.",
  "metadata": {
    "original_file": "atacdeconstanta.com_0187.html"
  }
}