{
  "title": "Ziua Unirii Principatelor Române, sărbătorită la Constanța!",
  "content": "Vineri, 24 ianuarie, în Piața Ovidiu, va avea loc o manifestare dedicată împlinirii a 166 de ani de la Unirea Principatelor Române.\n\nManifestările vor începe la ora 10:00 și vor cuprinde: acordarea onorului militar persoanelor oficiale, intonarea Imnului Național al României, oficierea serviciului religios, alocuțiuni și defilarea gărzii de onoare. Evenimentul se va încheia cu tradiționala Horă a Unirii.\n\nPentru buna desfășurare a evenimentului, vor fi dispuse măsuri pentru restricționarea traficului rutier, în data de 24 ianuarie, în intervalul orar 09:00 – 12:00 în perimetrul de siguranță delimitat de str. Vasile Canarache, str. Petru Rareș, str. Traian, str. Dimitrie Cantemir, str. Marcus Aurelius, str. Revoluției din 22 Decembrie 1989.\n\nEvenimentul este organizat de Ministerul Apărării Naționale – Comandamentul Flotei Constanța, cu sprijinul Primăriei Constanța.",
  "metadata": {
    "original_file": "atacdeconstanta.com_0051.html"
  }
}