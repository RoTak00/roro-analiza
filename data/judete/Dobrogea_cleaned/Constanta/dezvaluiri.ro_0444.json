{
  "title": "Update ora 09.00 - Avarie RAJA pe bd. Aurel Vlaicu din municipiul Constanța",
  "content": "Echipele de intervenție care execută lucrările de remediere a avariei de pe bd. Aurel Vlaicu din municipiul Constanța, au constatat că vana de legătură de la nivelul Sursei de Apă Puț 0 nu mai era funcțională și s-a decis înlocuirea acesteia. În această situație, suntem nevoiți să prelungim oprirea de apă până la ora 18.00.\n\nSunt în continuare afectați de lipsa apei consumatorii din zona PECO Oxford (cu strada Căpitan Aviator Al. Șerbănescu), precum și cei din zonele și cartierele: Satul de Vacanță, Mamaia Sat, Mamaia Nord, Tabăra de copii Năvodari, Depozit 10, UM – Bateria de Coastă, Ecluza Năvodari, Zona Industrială și SP Midia (Stația de Interconectare Năvodari).\n\nAvând în vedere diametrul conductei (800 mm), dar și lungimea sistemului de distribuție deservit, reluarea furnizării apei potabile se va realiza progresiv, în funcție de topografia rețelei și de consumurile înregistrate.",
  "metadata": {
    "original_file": "dezvaluiri.ro_0444.html"
  }
}