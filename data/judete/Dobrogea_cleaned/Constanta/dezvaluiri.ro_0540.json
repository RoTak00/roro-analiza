{
  "title": "Apă cu presiuni scăzute în Năvodari, Lumina și Corbu",
  "content": "Astăzi – 05 mai 2024, s-a înregistrat o avarie pe conducta de aducțiune, cu diametrul de 600 mm, în zona localității Lumina astfel încât va fi apă cu presiuni scăzute în Năvodari, Lumina și Corbu.\n\nPentru executarea intervenției, începând din această seară, de la ora 21.00 și până mâine dimineață, 06 mai 2034, ora 05.00 se reduce presiunea apei în localitățile Lumina, Corbu și Năvodari, inclusiv zonele Peninsulă și Industrială. Această situație va conduce la lipsa totală a apei în anumite zone, în funcție de topografia rețelei și de consumul înregistrat în perioada menționată. Totodată, lipsa apei se va înregistra și la etajele superioare ale blocurilor din zonele afectate.",
  "metadata": {
    "original_file": "dezvaluiri.ro_0540.html"
  }
}