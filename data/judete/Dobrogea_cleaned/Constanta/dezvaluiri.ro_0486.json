{
  "title": "UPDATE Avarie RAJA, ora 20.30 - Prelugire lucrare bd. Aurel Vlaicu",
  "content": "Ca urmare a decopertării zonei, s-a constatat necesitatea înlocuirii mai multor tronsoane. Lucrările sunt mult îngreunate din cauza conductei vechi, cu grad ridicat de uzură, pozată la mare adâncime, dar și a instabilității malurilor de pământ din cauza infiltrațiilor. În această situație, reparațiile se desfășoară anevoios, cu foarte multă greutate. Astfel, se prelungește durata de executare a lucrărilor și implicit sistarea furnizării apei potabile până mâine dimineață – 02 august 2024, în jurul orei 05.00.\n\nSunt în continuare afectați de lipsa apei potabile consumatorii de pe bd. Aurel Vlaicu tronsonul delimitat de str. Caraiman și Liliacului, zona Viile Noi, cu centrele comerciale Kaufland și Doraly, cartierele Medeea, CET, Km 4-5, zona Industrială, precum și cei arondați punctelor termice 189, 195, 207, 211 și 278.\n\nAvând în vedere zona mare afectată, alimentarea cu apă se va relua în mod progresiv în funcție de topografia rețelei și consum.",
  "metadata": {
    "original_file": "dezvaluiri.ro_0486.html"
  }
}