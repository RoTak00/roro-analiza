{
  "title": "Jucătorii de la CSM Constanța, neplătiți de mai multe luni. Oamenii s-au dus la sediul clubului",
  "content": "Mai mulți sportivi și antrenori angajați la CSM Constanța au ajuns astăzi la sediul clubului pentru a discuta cu conducerea.\n\nAceștia nu și-au primit salariile de mai multe luni.\n\nSituația financiară a CSM este dezastruoasă, iar sportivii acuză că au fost bani, dar aceștia s-au împărțit preferențial.\n\nL-am întrebat pe primarul municipiului Constanța, Vergil Chițac, cum comentează situația: ”Cel mai bine este să vorbiți cu domnul viceprimar, Ionuț Rusu. El este cel mai în măsură să explice ce se întâmplă la CSM.”\n\nDirectorul CSM, Andrei Talpeș a plecat de la sediul CSM înainte ca sportivii să ajungă. Nici Ionuț Rusu nu a fost prezent la discuții, deși clubul se află sub coordonarea sa.",
  "metadata": {
    "original_file": "atacdeconstanta.com_0132.html"
  }
}