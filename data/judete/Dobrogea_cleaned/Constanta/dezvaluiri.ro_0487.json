{
  "title": "Seri memorabile cu Fanfara “Muzica Apelor”!",
  "content": "Ca în fiecare sezon estival, și anul acesta, serile toride de vară sunt îmbogățite de ritmurile vibrante ale Fanfarei „Muzica Apelor”, care îi transpun pe trecători într-o atmosferă feerică, specifică orașului nostru.\n\nS.C.RAJA S.A. vă invită să vă alăturați cu bună dispoziție pentru a savura muzică de calitate! Publicul este invitat și pe ringul de dans, astfel încât atmosfera din cadrul reprezentațiilor să fie una cu adevărat spectaculoasă. Creați amintiri de neuitat alături de instrumentiștii profesioniști, bucurându-vă de marșuri militare, ritmuri de vals, folclor stilizat, jazz și alte melodii din repertoriul național și internațional.",
  "metadata": {
    "original_file": "dezvaluiri.ro_0487.html"
  }
}