{
  "title": "Cod galben de ceață la Constanța",
  "content": "Avertizarea meteorologică este valabilă până la ora 11:00. Centrul Meteorologic Regional Dobrogea informează că vizibilitatea este redusă sub 200 m și, izolat, sub 50 m.\n\nAstăzi, vremea se menține deosebit de caldă pentru această perioadă. Cerul va fi temporar noros, iar vântul va sufla slab până la moderat. Temperatura maximă, în scădere față de ziua precedentă, va fi de 13…14°C, iar cea minimă se va situa în jurul valorii de 6°C. Temporar, va fi ceață.\n\nRecomandare pentru șoferi: Circulați cu atenție sporită și adaptați viteza la condițiile de trafic!",
  "metadata": {
    "original_file": "atacdeconstanta.com_0009.html"
  }
}