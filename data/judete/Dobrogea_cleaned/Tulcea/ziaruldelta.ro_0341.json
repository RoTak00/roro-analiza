{
  "title": "Antreprenoriatul românesc, descurajat de măsurile fiscale ale Guvernului",
  "content": "„Ne îndreptăm spre un sistem incert de impozitare, pe care ANAF nu-l va putea urmări. Ne vom trezi anul viitor că avem un sistem de 16 la sută per ansamblu în mediul economic global. Asta pentru că toţi micii întreprinzători vor alege această variantă, dacă se aplică procentul promovat de liberali. Noi, în calitate de parteneri de dialog social, cu avizul Comisiei Europene, am venit cu liniile noastre roşii. Astfel, am propus ca procent de impozitare 2 la sută, urmând ca de anul viitor să scădem plafonul de la 500.000 de euro la 300.000 de euro. Practic, micul întreprinzător se preocupă acum de vânzări. Dar, pe viitor va avea în vedere şi cheltuielile. Şi atunci mulţi sau majoritatea vor trece la sistemul de impozitare de 16 la sută. Ca atare, ANAF nu va avea posibilitatea de monitoriza sistemul de impozitare. Vom avea un sistem de impozitare incert şi un sistem bugetar şi economic la fel de incert”, ne-a declarat Sterică Fudulea.",
  "metadata": {
    "original_file": "ziaruldelta.ro_0341.html"
  }
}