{
  "title": "Tulcenii care îşi montează panouri solare pe case, obligaţi să ceară aviz de la Direcţia de Cultură",
  "content": "„Sunt şi vor fi cereri în continuare. Situaţia noastră de personal este la fel ca în cazul majorităţii colegilor din ţară, suntem foarte puţini. Evident, nu este neapărat o sarcină în plus, nu este foarte complicat, problema este de volum, de numărul de cereri pe care ne străduim să le soluţionăm în cel mai scurt timp. Nu durează foarte mult, de obicei, ca să nu se strângă, le soluţionăm cât se poate de repede. Noi suntem în total patru angajaţi, dintre care pe specialităţi eu sunt deocamdată singurul. Am primit deja câteva zeci de cereri, dar probabil o să mai vină. De când au apărut solicitările, am comunicat acest tipizat pentru a veni în sprijinul celor interesaţi. Toate operaţiunile precum primirea cererilor, soluţionarea şi comunicarea răspunsurilor sunt electronice, via mail, pentru a evita deplasările inutile la sediul nostru”, ne-a declarat Iulian Vizauer.",
  "metadata": {
    "original_file": "ziaruldelta.ro_0031.html"
  }
}