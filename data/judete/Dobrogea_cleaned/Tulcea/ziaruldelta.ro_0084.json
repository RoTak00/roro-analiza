{
  "title": "Peste 20 de adolescente gravide, înregistrate în Tulcea. Una dintre ele nu are încă 15 ani",
  "content": "Datele pe care le-am solicitat de la Direcţia de Sănătate Publică (DSP) Tulcea referitoare la mamele minore şi la bolile cu transmitere sexuală arată că în primele 6 luni ale acestui an în judeţ au fost luate în evidenţa medicilor de familie 24 gravide cu vârsta sub 19 ani. Una dintre acestea are vârsta sub 15 ani. În prima jumătate a acestui an, în judeţ, 68 de femei au suferit întreruperi ale cursului sarcinii, iar dintre acestea, 9 sarcini au fost întrerupte la adolescentele cu vârsta între 15-19 ani.",
  "metadata": {
    "original_file": "ziaruldelta.ro_0084.html"
  }
}