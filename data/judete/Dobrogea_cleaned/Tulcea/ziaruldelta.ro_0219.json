{
  "title": "Festivalul Internaţional de Muzică şi Teatru - De la Maria Tănase la Opereta Românească începe mâine, în Piaţa Civică",
  "content": "„Mi-am dorit foarte mult să ajung aici şi am zis că dacă tot am depus Ana Lugojana la Consiliul Judeţean, hai să depunem un alt proiect şi la Primărie. Tulcea nu are un teatru muzical, iar eu consider că Tulcea, la cum arată în momentul de faţă, merită să aibă un teatru muzical, merită să aibă spectacole de operetă, muzică cultă, se pot face tot felul de spectacole frumoase în acest sens, fiindcă este un oraş deosebit şi merită să aibă parte de acest regal al muzicii culte. Pentru mine, ca organizator, este foarte important să mă adresez publicului larg şi este impresionant atunci când reuşesc să ajung la sufletul publicului neavizat. Acolo este ţinta mea, să atrag cât mai mulţi oameni la aceste spectacole”, a declarat preşedintele Asociaţiei Divas şi iniţiatorul proiectului, Lăcrămioara Crihană, miercuri, în cadrul unei conferinţe de presă.",
  "metadata": {
    "original_file": "ziaruldelta.ro_0219.html"
  }
}