{
  "title": "Bunuri contrafăcute, descoperite în Timișoara și în județ",
  "content": "Polițiștii de frontieră și cei de la IPJ Timiș au descoperit în Timișoara și în Deta bunuri contrafăcute de 70.000 de lei.\n\n„Cu ocazia acțiunilor desfășurate în mai multe locații din județul Timiș, au fost identificați doi agenți economici, precum și șapte persoane fizice ce comercializau 596 articole (îmbrăcăminte, încălțăminte și poșete) care purtau mărci identice sau similare cu unele înregistrate, fiind susceptibile a fi contrafăcute. În toate cazurile, persoanele în cauză nu dețineau documente de proveniență și nici acordul titularilor de marcă pentru punerea bunurilor în circulație”, au transmis polițiștii.\n\nTotodată, a fost aplicată și o amendă contravențională de 5.000 de lei și a fost confiscată suma de 292 de lei, pentru neutilizarea casei de marcat.",
  "metadata": {
    "original_file": "expressdebanat.ro_0209.html"
  }
}