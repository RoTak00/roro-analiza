{
  "title": "În Caraș-Severin, surprize la validarea primarilor de către instanță!",
  "content": "Doi dintre primarii aleși în iunie, în Caraș-Severin, au fost invalidați de către instanța de judecată.\n\nEste vorba despre Cristina Loredana Racu din Vărădia, și Iliuță Canea de la Lăpușnicel. Din informațiile noastre, în ambele situații, instanța a găsit probleme legate de cazier. Cei doi au posibilitatea să conteste decizia instanței la Tribunalul Caraș-Severin, care va trebui să se pronunțe în maximum cinci zile. Potrivit legii, primarii și consiliile locale rămân în funcție până la sentința definitivă a Tribunalului Caraș-Severin.",
  "metadata": {
    "original_file": "expressdebanat.ro_0320.html"
  }
}