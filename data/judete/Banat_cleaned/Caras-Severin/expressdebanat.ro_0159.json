{
  "title": "Prima noapte albă pentru drumarii din Banat",
  "content": "A fost noapte albă pentru drumarii din Banat, care au ieșit la deszăpezit. Echipele firmelor care se ocupă de aceste intervenții au acționat cu 100 de utilaje și au răspândit 690 de tone de material antiderapant.\n\nS-a acționat pe drumuri din Timiș și Caraș-Severin și pe autostrăzi pentru a îndepărtarea zăpezii depuse pe carosabil sau pentru prevenirea şi combaterea poleiului.\n\n„Pe raza SDN Caransebeș, a nins mai ales în zonele montane, așa că au intervenit 28 de utilaje și au răspândit peste 200 de tone de antiderapant. De asemenea, pe raza SDN Deva, s-a acționat cu 22 de utilaje și circa 130 tone antiderapant. În zona SDN Timișoara, au acționat 11 utilaje, cu peste 80 de tone de antiderapant. Pe autostrăzile din zona de vest au intervenit 27 de utilaje, cu 230 de tone de antiderapant”, transmite DRDP Timișoara.\n\nPe unele sectoare de drum din județele Caraș-Severin și Hunedoara, este zăpadă îmbibată cu material antiderapant de circa 1 centimetru sau zăpadă afânată. Adaptați viteza la condițiile de trafic!",
  "metadata": {
    "original_file": "expressdebanat.ro_0159.html"
  }
}