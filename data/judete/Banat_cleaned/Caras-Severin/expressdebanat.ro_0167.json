{
  "title": "Bărbat din Kosovo, adus sub escortă în Timiș. A fost prins cu droguri la frontieră",
  "content": "Un bărbat a fost prins la o frontieră din Timiș în timp ce încerca să aducă în țară droguri. După ce a fost condamnat, a reușit să fugă în Germania.\n\nPolițiștii au dat de urma fugarului și l-au adus sub escortă în Timiș. Bărbatul încercase și să ofere mită pentru a scăpa.\n\n„A fost adus în țară un bărbat, de 35 de ani, din Kosovo, urmărit internațional pentru săvârșirea infracțiunilor de trecere frauduloasă a frontierei de stat, introducere în țară de droguri de risc, deținere de droguri de risc și dare de mită. Acesta a fost escortat din Germania, având emis de către Tribunalul Timiș, pe numele său, un mandat de executare a pedepsei cu închisoarea de 2 ani și 11 luni”, a transmis Poliția Română.",
  "metadata": {
    "original_file": "expressdebanat.ro_0167.html"
  }
}