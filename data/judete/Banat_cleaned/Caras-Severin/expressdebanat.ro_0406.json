{
  "title": "Medicul Marian Gașpar din Timișoara, trimis în judecată",
  "content": "Medicul Marian Gașpar din Timișoara a fost trimis în judecată. Fusese arestat după ce a luat mită de cel puțin 7 ori.\n\nProcurorii din cadrul Parchetului de pe lângă Tribunalul Timiș înaintează procedurile în cazul fostului șef al Secţiei Chirurgie Cardiovasculară în cadrul Institutului de Boli Cardiovasculare din Timişoara. Medicul va ajunge în fața magistraților.\n\n„În fapt, s-a reținut că inculpatul G.M., în perioada 19.09.2022 -26.09.2022, în realizarea aceleiaşi rezoluţii infracţionale, a pretins indirect şi primit, fără drept, de la mai multe persoane, diferite sume de bani în legătură cu activitatea desfăşurată conform atribuţiilor de serviciu, în calitate de medic primar şi şef secţie Chirurgie Cardiovasculară în cadrul Institutului de Boli Cardiovasculare din Timişoara”, arată procurorii.\n\nMedicul a fost prins în flagrant, în septembrie 2022, în timp ce lua mită 1.000. Acesta pretindea sume cuprinse între 100 și 2.000 de euro de la pacienți sau aparținători.",
  "metadata": {
    "original_file": "expressdebanat.ro_0406.html"
  }
}