{
  "title": "Noii consilieri locali din Timișoara au depus jurământul",
  "content": "Noii consilieri locali din Timișoara au depus jurământul, marți seara, la Cinema Timiș.\n\nMarți seara a fost constituit noul Consiliu Local Timișoara. În total, vor vota hotărâri de consiliu local în următorii patru ani 27 de aleși locali. Ceremonia de depunere a jurământului a avut loc la Cinema Timiș, în prezența prefectului Mihai Ritivoiu.\n\nDintre cei 27 de consilieri locali din Timișoara, 26 au fost prezenți la ceremonie și au depus jurământul. Cel de-al 27-lea, Roberto-Sebastian David, din partea USR, îi va lua locul lui Dominic Fritz în consiliul local, după ce a câștigat un nou mandat de primar al Timișoarei. Roberto-Sebastian David va depune jurământul ulterior.\n\nCei mai mulți consilieri locali îi are Alianța Timișoara Unită, în număr de 13. De asemenea, Alianța PSD-PNL are 11, iar AUR – trei.",
  "metadata": {
    "original_file": "expressdebanat.ro_0047.html"
  }
}