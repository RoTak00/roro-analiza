{
  "title": "Proprietar de teren din Moșnița Nouă, amendat după ce i-a schimbat destinația",
  "content": "Un bărbat din Moșnița Nouă a primit o amendă de 3.000 de lei. Aceasta pentru că a decis să nu mai folosească un teren agricol în acest scop ci să depoziteze moloz.\n\nComisarii Gărzii de Mediu Timiș au fost anunțați despre indicent de autoritățile locale și au mers în control. Au găsit terenul plin de moloz și nisip.\n\n„Proprietarul terenului a fost sancționat contravențional cu amendă în valoare de 3.000 de lei și s-a dispus măsură de salubrizare a terenului și aducerea la stare inițială”, a transmis Garda de Mediu Timiș.\n\nÎncălcarea legii „Protecția solului, a subsolului și a ecosistemelor terestre, prin măsuri adecvate de gospodărire, conservare, organizare și amenajare a teritoriului”, constituie contravenție și se sancționează cu amenzi de la 3.000 de lei la 6.000 de lei, pentru persoane fizice, și de la 25.000 de lei la 50.000 de lei, pentru persoane juridice.",
  "metadata": {
    "original_file": "expressdebanat.ro_0260.html"
  }
}