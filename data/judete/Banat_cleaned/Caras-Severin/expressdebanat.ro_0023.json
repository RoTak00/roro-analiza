{
  "title": "3,5 milioane de euro pentru asfalt pe mai multe străzi din Oțelu Roșu",
  "content": "Continuă lucrările de modernizare a infrastructurii rutiere la Oțelu Roșu. Pe mai multe străzi din oraș se va turna asfalt.\n\nLuna trecută au demarat lucrările de modernizare a patru străzi din cartierul Cireșa. Investiția face parte dintr-un proiect mai amplu, derulat de Primăria Oțelu Roșu prin Programul Național „Anghel Saligny”. Valoarea investiției se ridică la 3,5 milioane de euro.\n\nPrin același proiect vor fi reabilitate și străzile Ciprian Porumbescu, Vasile Alecsandri (sectoarele I și II), Gheorghe Doja (sectoarele I și II), Tineretului, Scărișoara, Câmpului, 1 Mai, Crișan și Viitorului, dar și Drumul Comunal Mal.\n\n„Continuăm lucrările de reabilitare a străzilor din cartierul Cireșa, iar de săptămâna viitoare se va începe lucrul și pe drumul comunal care duce în cartierul Mal. Constructorul va înaintea în funcție de condițiile meteo, pentru că ne dorim lucrări de calitate”, a declarat primarul orașului Oțelu Roșu, Luca Mălăiescu.",
  "metadata": {
    "original_file": "expressdebanat.ro_0023.html"
  }
}