{
  "title": "Treceri peste calea ferată de pe raza CFR Timișoara, modernizate",
  "content": "Mai multe treceri la nivel peste calea ferată de pe raza CFR Timișoara au fost modernizate. Asta duce la mai multă siguranță, dar și confort în trafic.\n\nPotrivit CFR Timișoara, au fost finalizate lucrările de întreținere și reparație a trecerilor la nivel cu calea ferată de pe linia 123 Buziaș – Gaătaia, linia 124 Vasiova – Reșița, linia 215 Caransebeș – Oțelu Roșu și de pe linia 124 Gătaia – Berzovia. Mai este puțin de lucru la trecerea peste linia 100 Timișoara – Jimbolia. Aici lucrările au ajuns la 90%.\n\n„În zilele următoare va fi finalizată și trecerea la nivel de la km. 589+960, de pe linia 100 Timișoara – Jimbolia, urmând a se realiza conexiunea stratului asfaltic cu dalele de cauciuc”, transmite CFR Infrasructură Timișoara.\n\nLucrările de întreținere și reparații ale trecerilor la nivel peste calea ferată costă 2 milioane de lei, bani de la bugetul de stat.",
  "metadata": {
    "original_file": "expressdebanat.ro_0094.html"
  }
}