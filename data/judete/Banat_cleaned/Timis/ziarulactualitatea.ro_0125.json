{
  "title": "Ziua județului Timiș! Spectacol extraodinar cu Ansamblul Profesionist Banatul",
  "content": "Consiliul Județean Timiș, prin Centrul de Cultură și Artă al Județului Timiș, celebrează ziua județului Timiș cu evenimente care aduc în atenția publicului zestrea culturală timișeană.\n\nÎn 28 iulie sărbătorim 105 ani de administrație românească în județul Timiș. Dr. Aurel Cosma, remarcabil om politic și avocat, militant pentru Marea Unire, a devenit, în 28 iulie 1919, primul prefect al județului Timiș – Torontal, care s-a alăturat Regatului României Mari.\n\nAnsamblul Profesionist Banatul vă invită în 25 iulie 2024, ora 19:00, la Timișoara Convention Center la un spectacol extraordinar dedicat Zilei Județului Timiș. Momente muzical – coregrafice în care regăsim toată frumusețea județului Timiș, prin intermediul cântecelor și al jocurilor multietnice, migălos restaurate și interpretate de Ansamblul Profesionist Banatul și invitații săi. Invitați în recital sunt: Nicoleta Voica, Mihaela Petrovici, Roberta Crintea, Diana Cârlig și Ionuț Blendea. Tinerii interpreți Doriana Talpeș, Oana Stanca, Roxana Goia, Luminița Safta, David Crișan, Dorinel Gavriluț Pîrvoni și Ciprian Pop vor aduce pe scena sălii Timișoara Convention Center multiculturalitatea și convivialitatea spațiului timișean.\n\nInvitațiile se găsesc pe platforma https://www.eventim.ro/ro/, începând cu 15 iulie 2024, ora 11:00.\n\nCentrul de Cultură și Artă al Județului Timiș este instituție de cultură din subordinea Consiliului Județean Timiș, coordonată de Liliana Laichici, manager.",
  "metadata": {
    "original_file": "ziarulactualitatea.ro_0125.html"
  }
}