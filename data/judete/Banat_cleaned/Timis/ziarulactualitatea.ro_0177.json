{
  "title": "Veteranul Nicolae Streian votează la 100 de ani. Tu ce faci cu viitorul orașului tău?",
  "content": "Veteranul Nicolae Streian și-a anunțat intenția de a vota, la venerabila vârstă de 100 de ani. Domnia sa va fi prezent între orele 9.30 – 10, la Secția de votare nr. 208, din incinta Liceului Teoretic „Iulia Hasdeu”, str. Victor Vlad Delamarina nr. 1.\n\nE un gest prin care dl Streian încearcă să-i determine pe tineri să meargă la vot și să voteze pentru viitorul orașului lor.\n\nÎn condițiile în care, la scrutinul de acum patru ani, la Lugoj prezența la vot a fost de doar 36.14%, sub nivelul județului (43.21%) și mult sub nivelul prezenței la nivel național (46.03%), pentru o reprezentare cât mai corectă a exercitării acestui act democratic, prezența la vot a lugojenilor la alegerile de astăzi nu e numai un drept, ci și o obligație cetățenească.\n\nNu lăsa ca o treime dintre concetățenii tăi să-ți decidă viitorul! Mergi la vot!\n\n Mergi la vot și votează pentru viitorul orașului tău!",
  "metadata": {
    "original_file": "ziarulactualitatea.ro_0177.html"
  }
}