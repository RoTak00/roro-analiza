{
  "title": "Șofer beat și posibil drogat, depistat în trafic de polițiști",
  "content": "Polițiștii Secției 10 Rurale Făget au oprit pentru control, în comuna Bethausen, un autoturism condus de un tânăr, de 32 de ani. Șoferul a fost testat cu aparatul etilotest, iar rezultatul a indicat faptul că acesta se afla sub influența băuturilor alcoolice, respectiv 0,49 mg/l alcool pur în aerul expirat. Conducătorul auto a fost testat și pentru consumul de sustanțe psihoactive\n\n„În urma testării cu aparatul drugtest au reieșit indicii cu privire la posibila prezență a substanțelor psihoactive, tânărul fiind condus la o unitate spitalicească pentru recoltarea probelor biologice în vederea stabilirii cu exactitate a consumului unor substanțe interzise”, a anunțat IPJ Timiș.\n\nÎn cauză a fost întocmit un dosar penal sub aspectul săvârșirii infracțiunii de conducerea pe drumurile publice a unui autovehicul sub influența băuturilor alcoolice, iar pentru consum de substanțe interzise, cercetările sunt continuate de polițiști în vederea stabilirii stării de fapt și luării măsurilor legale.",
  "metadata": {
    "original_file": "ziarulactualitatea.ro_0084.html"
  }
}