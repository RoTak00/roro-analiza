{
  "title": "Un tânăr de 17 ani a fost accidentat pe trecerea pentru pietoni",
  "content": "Un tânăr, care era angajat în traversarea drumului public pe trecerea pentru pietoni, a fost lovit de un autoturism condus de o șoferiță. Accidentul a avut loc pe splaiul Tinereții din Lugoj.\n\n„O femeie, în vârstă de 39 de ani, a condus un autoturism pe splaiul Tinereții din municipiul Lugoj, iar la un moment dat a surprins și acroșat un minor în vârstă de 17 ani, în calitate de pieton, ce se afla angajat în traversarea drumului public, pe trecerea pentru pietoni. Tânărul în vârstă de 17 ani, a fost transportat la spital în vederea acordării de îngrijiri medicale de specialitate. Femeia de 39 de ani a fost testată cu aparatul etilotest, rezultatul fiind negativ”, a anunțat IPJ Timiș.\n\nÎn cauză, polițiștii au întocmit un dosar penal sub aspectul săvârșirii infracțiunii de vătămare corporală din culpă.",
  "metadata": {
    "original_file": "ziarulactualitatea.ro_0057.html"
  }
}