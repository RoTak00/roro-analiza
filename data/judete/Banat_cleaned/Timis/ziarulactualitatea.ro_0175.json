{
  "title": "La 100 de ani, Nicolae Streian a așteptat la rând ca să voteze [FOTO]",
  "content": "Cum spuneam într-un articol publicat mai devreme, veteranul de război Nicolae Streian și-a anunțat intenția de a vota, la venerabila vârstă de 100 de ani.\n\nDeși se deplasează greu, domnia sa a refuzat urna mobilă și a ținut să meargă personal la Secția de votare nr. 208, din incinta Liceului Teoretic „Iulia Hasdeu”, unde a așteptat la rând, alături de ceilalți lugojeni, ca să intre la vot.\n\nA votat în jurul orei 9.30, ca să dea un exemplu de datorie civică și să-i determine pe tineri să meargă la vot și să voteze pentru viitorul orașului lor.",
  "metadata": {
    "original_file": "ziarulactualitatea.ro_0175.html"
  }
}