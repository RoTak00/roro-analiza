{
  "title": "Accident mortal, pe A1",
  "content": "Un accident mortal a avut loc, vineri seara, în jurul orei 22:50, pe autostrada A1, la kilometrul 487+300, pe sensul de mers spre Lugoj, în zona localității Topolovățu Mare. Un microbuz a acroșat un pieton care se deplasa pe mijlocul părții carosabile.\n\n„Un bărbat de 43 de ani a condus un autoturism dinspre Timișoara spre Lugoj, iar la urcare pe A1, a surprins și accidentat un bărbat de 39 de ani care se deplasa pe mijlocul părții carosabile. Din nefericire, în urma impactului, pietonul a decedat”, a anunțat IPJ Timiș. (P. M.)",
  "metadata": {
    "original_file": "ziarulactualitatea.ro_0007.html"
  }
}