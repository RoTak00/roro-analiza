{
  "title": "Compania aeriană FlyLili a scos din sistemul de rezervări rutele de la Sibiu, București și Iași / Pasagerii afectați de anulări nu sunt eligibili pentru a primi compensații - Zi de Zi",
  "content": "Compania aeriană FlyLili a scos din sistemul de rezervări rutele de la Sibiu, București și Iași / Pasagerii afectați de anulări nu sunt eligibili pentru a primi compensații\n\nFlyLili și-a revizuit din nou rețeaua de rute și a scos de la vânzare biletele de avion pentru rutele din Sibiu, București și Iași, anunță site-ul de specialitate boardingpass.ro.\n\nCompania a ajustat rețeaua de rute regulate în cursul zilei de 13 septembrie și a renunțat la rutele planificate să le opereze de la Sibiu, București și Iași.\n\nMotivul acestei decizii este necunoscut, scrie boardingpass.ro și este neclar dacă FlyLili va încerca să lanseze aceste rute în viitor.\n\nȚinând cont că zborurile au fost anulate cu mai mult de 14 zile față de data planificată, pasagerii afectați de anulări nu sunt eligibili pentru a primi compensații, dar sunt eligibili pentru a primi înapoi suma platită pentru achiziționarea biletelor.\n\nFlyLili continua să opereze zboruri de pe aeroportul din Brașov spre Munchen, Nuremberg și Stuugard (Germania), Roma (Italia), Istanbul (Turcia), Barcelona și Madrid (Spania).",
  "metadata": {
    "original_file": "zidezi.ro_0020.html"
  }
}