{
  "title": "La volan cu un permis nerecunoscut de legea română",
  "content": "La volan cu un permis nerecunoscut de legea română\n\nPolițiștii de frontieră din cadrul Punctului de Trecere a Frontierei Albița efectuează cercetări în privinţa unui bărbat cu cetăţenie R.Moldova, care a prezentat la controlul de frontieră un permis de conducere nerecunoscut de statul român.\n\nÎn data de 29 decembrie a.c., în jurul orei 17.15, în Punctul de Trecere a Frontierei Albița-ITPF Iași, s-au prezentat pentru efectuarea formalităților de control necesare trecerii frontierei, un bărbat cu cetățenie R.Moldova, în vârstă de 37 de ani, la volanul unui autoturism înmatriculat în România.\n\nBărbatul a prezentat la control un permis de conducere eliberat de autorităţile din SUA și un permis de conducere internațional de tip fantezist.\n\nColegii noștri au efectuat verificări specifice, în urma cărora s-a concluzionat că bărbatul nu deţine permis de conducere internațional necesar pentru a putea conduce pe drumurile publice din România, cel prezentat la control nedându-i dreptul să șofeze pe teritoriul Romaniei.\n\nPolițiștii de frontieră efectuează cercetări în cauză sub aspectul săvârșirii infracțiunii de conducerea pe drumurile publice a unui autovehicul de către o persoană care nu are dreptul de a conduce autovehicule în România. La finalizarea cercetărilor, se vor lua măsurile legale care se impun.\n\nConform art. 83 din OUG 195/2002 privind circulația pe drumurile publice, au dreptul să conducă autovehicule pe drumurile publice din România, titularii permiselor de conducere naţionale valabile, eliberate de autorităţile:\n• statelor cu care România a încheiat un tratat privind recunoaşterea reciprocă a permiselor de conducere auto.",
  "metadata": {
    "original_file": "Est_News_0119.html"
  }
}