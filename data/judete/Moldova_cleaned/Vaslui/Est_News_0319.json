{
  "title": "Bani în conturi! Fermierii vasluieni au primit despăgubiri pentru secetă în valoare de 99,4 milioane de lei",
  "content": "Bani în conturi! Fermierii vasluieni au primit despăgubiri pentru secetă în valoare de 99,4 milioane de lei\n\nȊn data de 13 noiembrie 2024, Direcţia pentru Agriculturǎ Judeţeanǎ Vaslui a depus spre decontare ordinele de platǎ privind acordarea despǎgubirilor cǎtre producǎtorii agricoli, pentru culturile afectate de seceta pedologicǎ din perioada septembrie 2023 – august 2024. Valoarea totalǎ a ajutorului de stat se ridică la suma de 99.440.970 lei.\n\nÎn contextul aprobării de către Guvernul României a Ordonanței de urgență nr. 120/2024, în perioada 16 – 28 octombrie 2024, la Direcția pentru Agricultură Județeană Vaslui s-a derulat acțiunea de primire a cererilorde solicitare a grantului care se acordă producătorilor agricoli pentru culturi afectate de seceta pedologică din perioada septembrie 2023 – august 2024.\n\nÎn această perioadă au fost primite 5.297 de cereri, din care 5.205 au fost declarate eligibile la plată, pentru suprafața totală de 99.441 ha, ajutorul de stat sub formă de grant fiind în cuantum de 1.000 lei/ha.\n\nÎn perioada 29 octombrie – 4 noiembrie au fost verificate toate cererile și documentele aferente depuse de producătorii agricoli și a fost întocmită situația centralizatoare cu beneficiarii eligibili și sumele aferente grantului care se acordă pentru culturile agricole afectate de seceta pedologică din perioada septembrie 2023 – august 2024.",
  "metadata": {
    "original_file": "Est_News_0319.html"
  }
}