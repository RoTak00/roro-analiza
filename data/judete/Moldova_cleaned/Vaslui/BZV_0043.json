{
  "title": "Accident rutier pe DE 581 la Badeana, județul Vaslui: Un autoturism mistuit de flăcări după impact, trei persoane implicate - FOTO",
  "content": "Pompierii bârlădeni au intervenit in dupa-amiaza zilei de marti, 31 decembrie, cu o autospecială de stingere cu apă și spumă, o autospecială pentru descarcerare și o ambulanță SMURD tip B2, pentru asigurarea măsurilor PSI, limitarea și lichidarea unui incendiu, precum și pentru evaluarea, respectiv acordarea de prim ajutor calificat victimelor unui accident rutier produs pe DE 581, în localitatea Bădeana, comuna Tutova. În accident au fost implicate două autoturisme în care se aflau trei persoane. La intervenție a participat și un echipaj care încadrează o ambulanță aparținând SAJ Vaslui, substația Bârlad.\n\nLa sosirea echipajelor de intervenție au fost găsite două autoturisme avariate, într-unul dintre autovehicule izbucnind un incendiu. Până la sosirea echipajelor de intervenție, ceilalți participanți la trafic i-au ajutat să se evacueze pe ocupanții celor două autoturisme implicate în accident. Pompierii militari au lichidat incendiul și au asigurat măsurile PSI. Paramedicii de pe ambulanța SMURD au evaluat două dintre victime, una dintre acestea suferind un atac de panică. După ce a primit prim ajutor calificat, barbatul a refuzat transportul la spital.\n\nCea de-a treia persoană implicată în accident a fost evaluată de echipajul ambulanței SAJ Vaslui, victima primind îngrijiri medicale în autospecială. \n\n Incendiul a izbucnit la rezervorul de combustibil al unuia dintre autoturisme, ca urmare a impactului dintre cele autovehicule.",
  "metadata": {
    "original_file": "BZV_0043.html"
  }
}