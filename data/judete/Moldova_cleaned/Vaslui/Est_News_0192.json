{
  "title": "Casa Verde Fotovoltaice 2024. A fost publicată lista instalatorilor validați în cadrul programului",
  "content": "„De astăzi, cei 66.666 de beneficiari persoane fizice și unități de cult înscriși în program pot alege unul dintre cei 562 de instalatori validați pentru verificarea documentației depuse. Aceștia vor reuși astfel să își reducă facturile la energie și să contribuie activ la reducerea emisiilor de CO2. Succesul acestui program demonstrează că românii sunt tot mai interesați să producă energie verde în propriile gospodării”, a declarat ministrul Mircea Fechet .\n\nÎn termen de maximum 90 de zile, calculate de astăzi, 11 decembrie 2024, se parcurg următoarele etape:\n\nselectarea de către solicitant a unui instalator validat, prin intermediul aplicaţiei;\n\nefectuarea analizei de către instalator a documentelor încărcate de solicitant;\n\naprobarea/respingerea/ refuzul de către instalator, în aplicaţie, a solicitanţilor.\n\nÎn termen de maximum 30 de zile de la data selectării instalatorului de către un solicitant, instalatorul analizează documentele încărcate de solicitant, conform procedurii şi selectează în aplicaţie solicitanţii eligibili.\n\nAdministratia Fondului pentru Mediu generează, prin intermediul aplicaţiei, listele cuprinzând proiectele solicitanţilor eligibili. După publicarea pe site-ul #AFM a listei solicitanților aprobați, instalatorul va putea începe montarea panourilor #fotovoltaice .\n\nImplementarea proiectului se realizează în termen de cel mult 12 luni de la aprobare, perioadă în care trebuie realizată instalaţia şi în care se va obţine certificatul de racordare.\n\nLista instalatorilor este disponibilă în primul comentariu.",
  "metadata": {
    "original_file": "Est_News_0192.html"
  }
}