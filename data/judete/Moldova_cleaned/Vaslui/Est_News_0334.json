{
  "title": "Gabriel Armanu: „Putem pătrunde în grupul select de 8 al Cupei României”",
  "content": "Mâine, 13 noiembrie, CSM Vaslui joacă la Oradea prezența în sferturile Cupei României. Echipa noastră mizează pe un joc fără greșeală, care să-i aducă victoria și calificarea în primele opt echipe din această competiție.\n\nÎn lotul vasluian sunt multe absențe din cauza problemelor medicale, însă antrenorul Gabriel Armanu mizează pe experiență și dorința echipei de a merge mai departe în Cupă.\n\n„Sorții ne-au scos în cale echipa din Oradea, o echipa ce este an de an în preajma barajului de promovare, ceea ce ne trage un semnal de alarmă vis-a-vis de potențialul adversarilor din cupă. Ne dorim mult victoria, chiar dacă lipsa absenților din lot este destul de mare. Există doar cuvântul calificare în interiorul echipei. Cu un joc corect al nostru, eliminând greșelile din jocurile trecute, putem pătrunde în grupul select de 8 al Cupei României”, a spus Gabriel Armanu, antrenorul CSM Vaslui.\n\nPartida dintre CSM Oradea și CSM Vaslui este programată miercuri, 13 noiembrie, de la ora 18.30.",
  "metadata": {
    "original_file": "Est_News_0334.html"
  }
}