{
  "title": "Accident pe DE 581, în zona popasului Sârbi! Au fost implicate două autoturisme",
  "content": "Accident pe DE 581, în zona popasului Sârbi! Au fost implicate două autoturisme\n\nPompierii din cadrul Detașamentului Bârlad au intervenit cu două autospeciale de stingere cu apă și spumă (autospeciale echipate cu module pentru descarcerare și deblocare), penteubasigurarea măsurilor PSI în urma producerii unui accident rutier pe DE 581, în zona popasului Sârbi. La intervenție au participat și două ambulanțe tip B aparținând SAJ Vaslui, substația Bârlad.\n\nÎn accident au fost implicate două autoturisme în care se aflau două persoane, o femeie și un bărbat.\n\nLa sosirea echipajelor de intervenție au fostvgasite două autoturisme avariate (unul dintre acestea lovind o construcție metalică ușoară, ridicată în afara carosabilului), ambii conducători auto fiind evacuați, conștienți și cooperanți.\n\nVictimele au fost evaluate de echipajele ambulanțelor aparținând SAJ Vaslui, primind prim ajutor calificat la fața locului. Ulterior, atât bărbatul, cât și femeia au fost transportați la Compartimentul de Primiri Urgențe din cadrul Spitalului Municipal Bârlad, pentru investigații suplimentare.\n\nPompierii militari au asigurat zona și măsurile PSI specifice în urma producerii unor altfel de evenimente rutiere. Cauzele și circumstanțele producerii acestuia accident rutier sunt cercetate de colegii polițiști.",
  "metadata": {
    "original_file": "Est_News_0937.html"
  }
}