{
  "title": "CSM Vaslui participă la cea de-a XV-a ediție a Memorialului „Mihai Mironiuc”",
  "content": "CSM Vaslui va fi prezentă la Memorialul „Mihai Mironiuc” la handbal masculin de la Suceava, în perioada 2-3 august. Turneul este unul de tradiție și a ajuns la cea de-a XV-a ediție.\n\nÎn afară de gazdele CSU Suceava, la competiție mai participă CSM Bacău și CSM Odorheiu Secuiesc.\n\nOrganizatorii au decis ca fiecare echipă participantă să suțină doar câte două partide. Astfel, formația antrenată de Gabriel Armanu și Bogdan Pralea va întâlni echipa gazdă vineri, 2 august, de la ora 18.30, și CSM Odorheiu Secuiesc sâmbătă, 3 august, ora 11.\n\nPentru CSM Vaslui, jocurile de la Suceava sunt primele teste de verificare din această vară.",
  "metadata": {
    "original_file": "Est_News_0817.html"
  }
}