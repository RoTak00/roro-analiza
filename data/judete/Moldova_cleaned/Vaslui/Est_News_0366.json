{
  "title": "Bătut cu muchia unui topor! Agresorul din comuna Oșești a fost arestat preventiv",
  "content": "Poliţiştii Secției 2 Poliției Rurală Vaslui, din cadrul Poliției Municipiului Vaslui, au reținut un bărbat în vârstă de 49 de ani, din comuna Oșești, județul Vaslui, bănuit de săvârșirea infracțiunii de vătămare corporală.\n\nPolițiștii Secției 2 Poliției Rurală Vaslui au probat activitatea infracțională a unui bărbat din comuna Oșești, bănuit de comiterea infracțiunii de vătămare corporală, la data de 1 noiembrie 2024, în localitatea Buda, comuna Oșești.\n\nÎn urma cercetărilor efectuate, polițiștii vasluieni au stabilit că la data de 1 noiembrie 2024, ora 19.30, pe fondul unei stări conflictuale anterioare, bărbatul cercetat ar fi agresat o persoană vătămată, bărbat în vârstă de 39 de ani, din aceeași localitate, lovind-o cu un corp contondent (muchia unui topor).\n\nConform concluziilor provizorii medico-legale emise de medicii legiști, în urma agresiunii, bărbatul ar fi suferit leziuni ce necesită 40-45 de zile de îngrijiri medicale, pentru vindecare, leziunile fiind de natură a-i pune viața în primejdie.\n\nLa data de 2 noiembrie 2024, ca urmare a administrării probatoriului, polițiștii Secției 2 Poliției Rurală Vaslui au luat față de bărbatul cercetat măsura reținerii, pe o perioadă de 24 de ore.\n\nUlterior, acesta a fost prezentat, la propunerea Parchetului de pe lângă Judecătoria Vaslui, Judecătoriei Vaslui care a dispus față de acesta măsura arestului preventiv, pe o perioadă de 30 de zile.\n\nCercetările sunt continuate de către polițiști, sub supravegherea Parchetului de pe lângă Judecătoria Vaslui, în vederea stabilirii și probării întregii activități infracționale a bărbatului.",
  "metadata": {
    "original_file": "Est_News_0366.html"
  }
}