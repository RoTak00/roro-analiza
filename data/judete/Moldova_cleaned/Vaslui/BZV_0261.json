{
  "title": "Incendiu de vegetație în Chersăcosu: Traficul pe DE 581 blocat temporar, autoturism implicat într-un accident din cauza fumului - FOTO",
  "content": "Astăzi, Secția de pompieri Huși a intervenit de urgență cu două autospeciale de stingere cu apă pentru a limita și lichida un incendiu violent izbucnit la vegetația uscată și mărăcinișul din zona localității Chersăcosu, comuna Stănilești. Flăcările s-au extins rapid, ajungând în apropierea Drumului European 581, ceea ce a impus oprirea temporară a circulației pe această arteră importantă pentru aproximativ câteva zeci de minute.\n\nDin cauza vizibilității reduse provocate de fumul dens, un autoturism care staționa pe marginea drumului a fost lovit din spate de un autocamion și împins în rigola adâncă de pe marginea carosabilului. Din fericire, cele două persoane aflate în autoturism nu au suferit răni grave, fiind vorba doar de pagube materiale.\n\nPompierii au reușit să controleze incendiul și să împiedice propagarea acestuia pe terenurile agricole învecinate. Potrivit autorităților, astfel de incendii sunt frecvente în această perioadă a anului, fiind cauzate de practici nesigure de curățare a terenurilor agricole.",
  "metadata": {
    "original_file": "BZV_0261.html"
  }
}