{
  "title": "A fost pus în funcțiune semaforul de la intersecția străzilor Șoseaua Națională cu str. Gheorghe Doja și str. Războieni",
  "content": "A fost pus în funcțiune semaforul de la intersecția străzilor Șoseaua Națională cu str. Gheorghe Doja și str. Războieni\n\nPrimăria municipiului Vaslui anunță că începând din data de 29 noiembrie 2024, a fost pus în funcțiune semaforul de la intersecția străzilor Șoseaua Națională cu str. Gheorghe Doja și str. Războieni (reper Vascar Moara Grecilor).\n\nMontarea instalației de semaforizare s-a făcut având în vedere necesitatea fluidizării traficului rutier și va fi funcționa în regim similar semaforului de la intersecția străzilor Ștefan cel Mare și Slt. Ioanesei Adrian.\n\n„Echipaje ale Poliției Locale Vaslui vor fi prezente în zonă pentru monitorizare. Rugăm participanții la trafic, atât conducători auto, cât și pietoni, să respecte indicațiile semafoarelor și semnificația indicatoarelor rutiere montate!”, au precizat reprezentanții Primăriei Vaslui.",
  "metadata": {
    "original_file": "Est_News_0241.html"
  }
}