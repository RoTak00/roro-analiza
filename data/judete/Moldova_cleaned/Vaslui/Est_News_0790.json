{
  "title": "Autoturism furat din Italia, descoperit de polițiștii de frontieră de la PTF Albița",
  "content": "Autoturism furat din Italia, descoperit de polițiștii de frontieră de la PTF Albița\n\nPoliţiştii de frontieră din Punctul de Trecere a Frontierei Albiţa au descoperit la controlul de frontieră şi reținut pentru continuarea cercetărilor un autoturism care figura în bazele de date ca fiind bun căutat pentru confiscare de autorităţile din Italia.\n\nÎn data de 04 august a.c., în jurul orei 17.30, în Punctul de Trecere a Frontierei Albiţa – ITPF Iași, s-a prezentat pentru efectuarea formalităţilor de control necesare trecerii frontierei, un cetățean român, în vârstă de 31 de ani, domiciliat pe raza județului Galați, la volanul unui autoturism marca Nissan, înmatriulat în Italia.\n\nLa controlul de frontieră, existând suspiciuni cu privire la situația juridică a mijlocului de transport, colegii noștri au efectuat verificări suplimentare, ocazie cu care au constatat că acesta figurează în bazele de date ca fiind bun căutat pentru confiscare, semnalare introdusă de autoritățile din Italia.\n\nCu privire la aspectele constatate, bărbatul a declarat că transportă autoturismul la rugămintea unui conațional, proprietarul de drept al acestuia.\n\nPoliţiştii de frontieră efectuează cercetări în cauză pentru săvârşirea infracţiunii de furt, iar autoturismul, în valoare de 60.000 de lei, a fost reținut în vederea continuării cercetărilor.",
  "metadata": {
    "original_file": "Est_News_0790.html"
  }
}