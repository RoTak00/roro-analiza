{
  "title": "Locuință spartă! Un tânăr din comuna Dimitrie Cantemir a fost reținut de polițiști",
  "content": "Locuință spartă! Un tânăr din comuna Dimitrie Cantemir a fost reținut de polițiști\n\nPoliţiştii Secției 4 Poliției Rurală Huși, din cadrul Poliției Municipiului Huși, au reținut un bărbat, în vârstă de 26 de ani, din comuna Dimitrie Cantemir, județul Vaslui, bănuit de săvârșirea infracțiunii de furt calificat.\n\nPolițiștii Secției 4 Poliției Rurală Huși au probat activitatea infracțională a unui bărbat, bănuit de săvârșirea infracțiunii de furt calificat, la data de 13 iulie 2024, în localitatea Grumezoaia, comuna Dimitrie Cantemir, județul Vaslui.\n\nÎn urma cercetărilor efectuate, polițiștii vasluieni au stabilit că, la data sus-menționată, ora 13:40, bărbatul cercetat ar fi pătruns, fără drept, în locuința persoanei vătămate, ar fi distrus o cameră de supraveghere și ar fi sustras 2.950 de lei.\n\nLa data de 25 august 2024, ca urmare a administrării probatoriului, polițiștii Secției 4 Poliției Rurală Huși au luat față de bărbatul cercetat măsura reținerii, pe o perioadă de 24 de ore.\n\nIn data de 27 august 2024, acesta a fost prezentat Judecătoriei Huși, la propunerea Parchetului de pe lângă Judecătoria Huși, care a dispus măsura arestării preventive, pe o perioadă de 30 de zile.\n\nCercetările sunt continuate de către Secției 4 Poliției Rurală Huși, sub supravegherea Parchetului de pe lângă Judecătoria Huși, în vederea stabilirii și probării întregii activități infracționale a bărbatului.",
  "metadata": {
    "original_file": "Est_News_0684.html"
  }
}