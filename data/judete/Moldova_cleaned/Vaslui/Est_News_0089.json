{
  "title": "Ţigări de contrabandă, confiscate în vama Albița",
  "content": "Echipa comună de control, formată din poliţişti de frontieră şi lucrători vamali din cadrul Punctului de Trecere a Frontierei Albița a descoperit la controlul de frontieră, în bagajele a doi barbați cu cetățenie română și Republica Moldova, 4.600 de țigarete, cu timbru de acciză Republica Moldova. Bunurile accizabile descoperite au fost confiscate, iar transportatorii amendați.\n\nLa sfârșitul săptămânii trecute, în Punctul de Trecere a Frontierei Albița – ITPF Iaşi, s-au prezentat pentru efectuarea formalităţilor de control, pentru a intra în ţară, conducând autoturismele proprii, doi bărbați cu cetățenie română și Republica Moldova, în vârstă de 23 de ani, respectiv 32 de ani.\n\nÎn baza profilului de risc, s-a procedat la efectuarea unui control amănunţit asupra mijloacelor de transport și persoanelor, ocazie cu care echipa comună de control, formată din poliţişti de frontieră şi lucrători vamali a descoperit, ascunsă și nedeclarată, în vederea sustragerii de la controlul vamal, în bagajele transportate, cantitatea totală de de 4.600 ţigarete (230 pachete), de diferite mărci, cu timbru de acciză Republica Moldova,\n\nConform prevederilor legale, a fost luată măsura confiscării bunurilor accizabile descoperite, în valoare totală de 3.450 de lei şi sancţionarea contravenţională a bărbaților cu amendă în valoare de 10.000 de lei, fiecare.",
  "metadata": {
    "original_file": "Est_News_0089.html"
  }
}