{
  "title": "Bani pentru primari! Județul Vaslui a primit suma de 83.900.000 de lei",
  "content": "Bani pentru primari! Județul Vaslui a primit suma de 83.900.000 de lei\n\nGuvernul României a adoptat în ședința din săptămâna trecută o hotărâre privind alocarea unei sume din fondul de rezervă bugetară, pentru unele unităţi administrativ-teritoriale. Actul normativ prevede suplimentarea sumelor defalcate din taxa pe valoarea adăugată pentru echilibrarea bugetelor locale pe anul 2024 cu suma de 3.348.342.000 lei.\n\nJudețul Vaslui a primit suma de 83.900.000 lei, ce a fost împărțită tuturor UAT-urilor. Cei mai mulți bani au fost direcționați Consiliului Județean (4.528.000 lei), municipiilor Bârlad (2.500.000 lei) și Huși (2.500.000 lei), comunei Zorleni (2.000.000 lei), orașului Murgeni (1.500.000 lei) și comunei Puiești (1.500.000 lei).\n\nCâte 1.000.000 de lei au primit municipiul Vaslui, orașul Negrești și comunele Arsura, Băcani, Bogdana, Bogdănița, Boțești, Ciocani, Codăești, Crețești, Deleni, Delești, Dimitrie Cantemir, Drânceni, Fălciu, Ibănești, Laza, Miclești, Muntenii de Jos, Oltenești, etc.\n\nSuma de 900.000 lei a fost distribuită comunelor Ivănești, Lipovăț, Muntenii de Sus, Pădureni, Poienești, Pungești, Roșiești, Șuletea, iar pentru comuna Todirești a fost alocată suma de 872.000 lei.\n\nNu în ultimul rând, cele mai mici sume vor ajunge în comunele Bogdănești (300.000 lei), Berezeni (200.000 lei), Ivești (200.000 lei) și Tăcuta (200.000 lei).",
  "metadata": {
    "original_file": "Est_News_0343.html"
  }
}