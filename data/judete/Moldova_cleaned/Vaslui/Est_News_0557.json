{
  "title": "Consiliul Județean Vaslui va aproba noile costuri de furnizare a serviciilor sociale",
  "content": "Consilierii județeni vor stabili costul anual și costul mediu lunar de furnizare a serviciilor sociale pentru persoanele care beneficiază de protecție specială în cadrul Direcţiei Generale de Asistenţă Socială şi Protecţia Copilului (DGASPC) Vaslui.\n\nPotrivit legislației în vigoare, autorităţile administraţiei publice locale au obligaţia de a organiza, administra şi finanţa servicii sociale destinate persoanelor cu handicap. Acestea pot contracta servicii sociale cu furnizori de servicii sociale de drept privat, acreditaţi, iar costul serviciului social contractat nu poate depăşi costul avut de serviciul respectiv la data contractării sau costul mediu al funcţionării serviciului la data înfiinţării, în cazul unui serviciu nou.\n\n„În cazul în care nevoile individuale ale persoanei cu handicap nu pot fi asigurate în cadrul judeţului de domiciliu/reşedinţă, persoana cu handicap poate fi îngrijită şi protejată într-un centru aflat în altă unitate administrativ-teritorială. Decontarea cheltuielilor ce se derulează în astfel de situaţii se face în baza unui cost mediu lunar al cheltuielilor stabilit de consiliile judeţene” , se arată în raportul la proiectul de hotărâre.\n\nCostul anual, precum și costul mediu lunar de întreținere constituie element de fundamentare a bugetului al DGASPC Vaslui, buget integrat în totalitate în bugetul local al județului Vaslui, pe anul 2024",
  "metadata": {
    "original_file": "Est_News_0557.html"
  }
}