{
  "title": "Condamnat la 300 de zile închisoare pentru lovire, căutat de autorități, descoperit și reținut în vama Albița",
  "content": "Condamnat la 300 de zile închisoare pentru lovire, căutat de autorități, descoperit și reținut în vama Albița\n\nPoliţiştii de frontieră din Punctul de Trecere a Frontierei Albiţa au depistat şi reţinut un bărbat cu cetățenie română și Republica Moldova, căutat de autorităţile din România pentru săvârşirea infracţiunii de lovire și alte violențe.\n\nÎn ziua de 16 decembrie a.c, în jurul orei 23.40, în Punctul de Trecere a Frontierei Albiţa-ITPF Iaşi, s-a prezentat pentru efectuarea formalităţilor de control, pentru a intra în țară, pasager într-un mijloc de transport, un bărbat cu cetățenie română și Republica Moldova, în vârstă de 36 de ani.\n\nLa controlul de frontieră, colegii noştri au constatat că pe numele bărbatului era emisă o alertă de punere în aplicare a unui mandat de arestare şi predare sau extrădare emis de autorităţile din România, acesta fiind condamnat la o pedeapsă privativă de libertate de 300 de zile pentru săvârşirea infracţiunii de lovire și alte violențe.\n\nPersoana în cauză a fost predată unei echipe operative din cadrul Serviciului de Investigaţii Criminale al Inspectoratului Județean de Poliție Vaslui în vederea luării măsurilor legale ce se impun.",
  "metadata": {
    "original_file": "Est_News_0167.html"
  }
}