{
  "title": "Bani pentru asistenţii personali ai persoanelor cu handicap și gratuitatea elevilor pentru transportul local",
  "content": "Consiliul Local Vaslui a validat dispoziţiei primarului privind rectificarea bugetului local pe anul 2024 – etapa octombrie. Bugetul local al municipiului Vaslui pentru anul curent a fost aprobat în data de 8 februarie. Rectificarea bugetară a fost solicitată în urma suplimentării sumelor defalcate din taxa pe valoarea adăugată.\n\n„Luând în considerare adresa transmisă de Administraţia Judeţeană a Finanţelor Publice Vaslui privind suplimentarea sumelor defalcate din taxa pe valoarea adăugată pentru finanţarea cheltuielilor descentralizate la nivelul comunelor, oraşelor, municipiilor, sectoarelor şi Municipiului Bucureşti, pentru finanţarea drepturilor asistenţilor personali ai persoanelor cu handicap grav sau indemnizaţiile lunare ale persoanelor cu handicap grav, cu suma de 3.835 mii lei şi finanţarea gratuităţii acordate elevilor pentru transportul public local potrivit prevederilor art. nr. 83 din Legea nr. 198/2023 a învăţământului preuniversitar, cu suma de 379 mii lei” , se arată în raportul la hotărâre.",
  "metadata": {
    "original_file": "Est_News_0459.html"
  }
}