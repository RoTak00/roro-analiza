{
  "title": "Muzeul Județean „Ștefan cel Mare” Vaslui: A treia ediție a Atelierului de creație „Tablou de toamnă”",
  "content": "Muzeul Județean „Ștefan cel Mare” Vaslui: A treia ediție a Atelierului de creație „Tablou de toamnă”\n\nNe-am bucurat de zâmbete, dulciuri și multe momente frumoase la cea de-a treia ediție a Atelierului de creație „Tablou de toamnă”, care s- a desfășurat pe parcursul a două zile la sediul Muzeului Județean „Ștefan cel Mare” Vaslui.\n\nÎn cadrul întâlnirii noastre, copiii au fost încurajați să-și exprime liber ideile și emoțiile prin intermediul culorilor și a simțului estetic.\n\nȘi-au pus la încercare creativitatea, realizând decorațiuni în culorile toamnei folosind tehnica modelajului în lut. Au învățat cum să modeleze frunze și dovleci din lut, dezvoltându-și astfel abilitățile manuale, răbdarea și atenția pentru detalii.\n\nÎn cea de-a doua zi, cuprinși fiind de spiritul Halloween-ului, micii artiști au realizat cele mai haioase decorațiuni folosind felii de lemn reciclat și bețe de înghețată.\n\nÎn ultima zi, copiii au avut parte de surprize: simpaticele vrăjitoare le-au dăruit copiilor picturi pe față, diplome și i-au îndulcit cu bomboane fioros de gustoase.\n\nLa final, ne-am bucurat cu toții de minunatele lucrări, care au reușit să redea feeria toamnei.",
  "metadata": {
    "original_file": "Est_News_0393.html"
  }
}