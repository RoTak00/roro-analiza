{
  "title": "La ieșirea din România cu remorcă neînmatriculată",
  "content": "Poliţiştii de frontieră din cadrul Punctului de Trecere a Frontierei Albiţa efectuează cercetări cu privire la un bărbat care s-a prezentat la trecerea frontierei conducând un ansamblu rutier format dintr-un autovehicul și o remorcă neînmatriculată, ce avea plăcuţa de înmatriculare atribuită unui autoturism.\n\nÎn data de 11 decembrie a.c., în jurul orei 23.30, în Punctul de Trecere a Frontierei Albiţa – ITPF Iaşi, s-a prezentat pentru efectuarea formalităţilor de control, un cetățean din Republica Moldova, în vârstă de 23 de ani, conducând un ansamblu rutier format dintr-un autovehicul înmatriculat în Republica Moldova și o remorcă înregistrată în Marea Britanie.\n\nLa controlul de frontieră, existând suspiciuni cu privire la starea de înmatriculare a remorcii în cauză, colegii noştri au procedat la efectuarea de verificări suplimentare, în urma cărora au constatat că aceasta este neînmatriculată, plăcuța aplicată pe aceasta fiind atribuită unui alt autovehicul.\n\nPoliţiştii de frontieră s-au sesizat și efectuează cercetări în cauză sub aspectul săvârşirii infracţiunii de tractarea unei remori neînmatriculate sau neînregistrate ori cu număr fals de înmatriculare sau înregistrare , la finalizare urmând a fi dispuse măsurile legale care se impun.",
  "metadata": {
    "original_file": "Est_News_0180.html"
  }
}