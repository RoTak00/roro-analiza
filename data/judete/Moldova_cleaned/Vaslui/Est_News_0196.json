{
  "title": "Alarmă în sectorul economic! 931 de firme au fost înmatriculate la Registrul Comerțului",
  "content": "Alarmă în sectorul economic! 931 de firme au fost înmatriculate la Registrul Comerțului\n\nÎn primele zece luni ale acestui an, în județul Vaslui au fost înmatriculate în total 931 firme. Întreprinzătorii vasluieni au înmatriculat 738 de SRL-uri, 120 de PFA-uri etc.\n\nComparativ cu perioada similară a anului trecut, când 1.078 de societăți au intrat pe piață, avem de a face cu o dinamica negativă de 13,64%.\n\nPotrivit datelor Oficiului Național al Registrului Comerțului, în perioada ianuarie – decembrie 2023, în județul Vaslui și-au încetat activitatea un număr total de 1.381 de firme.\n\nAstfel, au fost suspendate 251 de firme, iar alte 385 de societăți au fost dizolvate. În aceeași perioadă, au fost radiate din Registrul Comerțului 745 de societăți.\n\nLa sfârșitul lunii octombrie 2024, a avut loc Topul Firmelor din județul Vaslui. În cadrul evenimentului au fost premiate rezultatele economice obținute în anul 2023. Din nefericire, rezultatele înregistrate sunt mai slabe decât în anul 2022, fiind contabilizate pierderi de un miliard de lei.\n\n„Gala Topului Firmelor ne arată și o scădere a oamenilor încadrați în companii, comparativ cu anul 2022. Cu regret o spun, că anul 2025 va fi un an și mai greu pentru firmele vasluiene. În acest context, un rol predominant îl are administrația locală și centrală, care trebuie să se implice să aducă investiții la nivel local, să ofere scutiri de taxe, să promoveze județul Vaslui. Camera de Comerț și administrația locală au oblgația să promoveze firmele din județul Vaslui”, a spus Ionel Constantin, președintele Camerei de Comerț, Industrie și Agricultură Vaslui.",
  "metadata": {
    "original_file": "Est_News_0196.html"
  }
}