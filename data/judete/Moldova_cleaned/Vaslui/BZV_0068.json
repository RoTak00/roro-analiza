{
  "title": "Consiliul Județean Vaslui și-a desemnat noii vicepreședinți: huseanul Mădalin Claudiu Căciulă și barladeanul Costel Zara - FOTO",
  "content": "Miercuri, 18 decembrie, Consiliul Județean Vaslui și-a ales noii vicepreședinți în cadrul unei ședințe de plen. În urma votului exprimat de consilierii județeni, huseanul Claudiu Mădălin Căciulă și bârlădeanul Costel Zara au fost desemnați în funcțiile de vicepreședinți ai instituției.\n\nLa finalul ședinței, președintele Consiliului Județean Vaslui, Ciprian Ionuț Trifan, a declarat că echipa sa este una tânără, dar hotărâtă să se apuce imediat de treabă. „Nu este ușor să lucrezi cu mine, dar băieții ăștia doi sunt pregătiți să facă față provocărilor. Vom începe munca imediat pentru a răspunde nevoilor vasluienilor”, a subliniat Trifan.\n\nDesemnarea noilor vicepreședinți marchează un moment important pentru administrația județeană, întrucât aceștia vor avea un rol cheie în implementarea proiectelor de dezvoltare ale județului Vaslui.",
  "metadata": {
    "original_file": "BZV_0068.html"
  }
}