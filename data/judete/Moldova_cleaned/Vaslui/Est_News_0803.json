{
  "title": "Jandarmeria Vaslui prelungește termenul pentru ocuparea celor 20 de posturi vacante de subofițer",
  "content": "Jandarmeria Vaslui informează că termenul de înscriere pentru concursurile destinate ocupării celor 20 de posturi vacante de subofițer a fost prelungit. Astfel, data limită pentru depunerea dosarelor a fost extinsă până la 9 august 2024. În plus, au fost modificate și celelalte date din calendarul concursului. Evaluările performanțelor fizice, proba eliminatorie pentru posturile operative de ordine publică și pază, se vor desfășura între 26 august și 6 septembrie 2024. Proba scrisă pentru toate concursurile va avea loc pe 14 septembrie 2024.\n\nCele 20 de posturi scoase la concurs sunt:\n• 1 post de subofițer tehnic principal, specialitatea logistic – API:\n• Cerințe:Studii liceale cu diplomă de bacalaureat în profilul construcții sau în profilul tehnic cu domeniul de bază construcții, instalații și lucrări publice.\n• 1 post de subofițer administrativ principal, specialitatea financiar:\n• Cerințe:Studii liceale cu diplomă de bacalaureat și curs/studii postliceale în domeniul economic, financiar, contabilitate. Cursurile/studiile postliceale nu sunt necesare dacă studiile liceale sunt în domeniul economic, financiar sau contabilitate.\n\nRelații suplimentare pot fi obținute de la Serviciul Resurse Umane la telefonul: 0235/312373, interior 24530/24535/24536, de luni până vineri, între orele 08:30 și 15:30.\n\nDe asemenea, detalii suplimentare despre condițiile și criteriile de recrutare, graficul de desfășurare al concursurilor, documentele necesare pentru înscriere, tematica și bibliografia pentru proba scrisă sunt disponibile pe pagina de internet www.jandarmeriavaslui.ro , Secțiunea Resurse Umane/Admitere MAI și pe Portalul De Servicii Și Informații La Nivelul MAI (https://hub.mai.gov.ro/recrutare/anunt/index), Secțiunea Carieră MAI.",
  "metadata": {
    "original_file": "Est_News_0803.html"
  }
}