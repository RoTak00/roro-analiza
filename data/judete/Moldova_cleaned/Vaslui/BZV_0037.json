{
  "title": "Accident rutier grav aseara in localitatea vasluiana Bălești, comuna Cozmești- FOTO",
  "content": "Paramedicii SMURD au intervenit in dupa-amiaza zilei de luni, 13 ianuarie, cu o ambulanță tip B2, pentru asigurarea măsurilor PSI, evaluarea și acordarea de prim ajutor calificat victimei unui accident rutier produs în localitatea vasluiana Bălești, comuna Cozmești. În accident a fost implicat un autoturism în care se afla doar conducătorul auto. \n\n La sosirea echipajului de intervenție, a fost găsit un autoturism puternic avariat, șoferul fiind autoevacuat. Conducătorul auto în vârstă de 24 ani a fost evaluat și a primit prim ajutor medical la fața locului, ulterior fiind transportat la Unitatea de Primiri Urgențe din cadrul Spitalului Județean de Urgență Vaslui, bărbatul suferind o plagă tăiată în zona capului.",
  "metadata": {
    "original_file": "BZV_0037.html"
  }
}