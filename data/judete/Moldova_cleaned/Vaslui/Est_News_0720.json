{
  "title": "Credite pentru încălzire! Goscom Vaslui furnizează energie termică pentru 125 de apartamente",
  "content": "Credite pentru încălzire! Goscom Vaslui furnizează energie termică pentru 125 de apartamente\n\nGuvernul a adoptat un proiect de act normativ pentru pregătirea în condiții optime a asigurării continuității serviciului de alimentare centralizată cu energie termică în sezonul rece 2024 -2025.\n\nProiectul prevede că, în anul 2024, UAT-urile pot garanta împrumuturile contractate de către operatorii de servicii de alimentare cu energie termică din subordine care prestează serviciul public de producere a energiei termice în sistem centralizat, pentru achiziția de combustibil necesar asigurării energiei termice în sezonul rece 2024-2025.\n\nÎn anul 2024, UAT-urile care au calitatea de operator de serviciu de alimentare cu energie termică pot contracta împrumuturi de la băncile comerciale sau alte instituții de credit, pentru achiziția de combustibil necesar asigurării energiei termice în sezonul rece 2024-2025.\n\nSC Goscom Vaslui va furniza energie termică beneficiarilor și în sezonul rece 2024-2025. Consiliul Local Vaslui a prelungit contractul de delegare prin atribuire directă a gestiunii serviciului public de alimentare cu energie termică în sistem centralizat.\n\nÎn prezent, Goscom Vaslui furnizează energie termică pentru 125 de apartamente, prin următoarele puncte de producţie a energiei termice: CT bloc ANL 80 ap (Zona Metalurgiei), CT bloc ANL 35 ap (Crucea Gării), CT bloc 40 G\n\nAleșii locali au aprobat din anul 2019 delegarea gestiunii prin atribuire directă către Goscom Vaslui a serviciului public de alimentare cu energie termică în sistem centraliza.",
  "metadata": {
    "original_file": "Est_News_0720.html"
  }
}