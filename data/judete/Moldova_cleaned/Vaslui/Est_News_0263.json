{
  "title": "Locuințe de serviciu pentru bugetari. CL Vaslui va aproba operațiunea de apartamentare a blocului de pe strada Ceramicii",
  "content": "Locuințe de serviciu pentru bugetari. CL Vaslui va aproba operațiunea de apartamentare a blocului de pe strada Ceramicii\n\nÎn municipiul Vaslui au fost finalizate lucrările aferente obiectivului de investiţii „Locuinţe de serviciu strada Ceramicii F.N” realizat de Agenţia Naţională pentru Locuinţe. Pentru buna exploatarea a imobilului, Consiliul Local )CL) Vaslui va aproba operațiunea de apartamentare a condominiului în unităţi individuale.\n\nValoarea investiţiei este în valoare de 6.086.635 lei. Constructorii au ridicat un bloc cu 20 de unităţi locative cu destinaţia de locuinţe de serviciu, din care 5 apartamente cu 3 camere, 10 apartamente cu 2 camere şi 5 apartamente cu 1 cameră.\n\nConsiliul Local Vaslui a aprobat lista cu solicitanţii care au acces la locuinţa de serviciu. Comisia de analiză a solicitărilor de locuinţe de serviciu s-a întrunit în data de 14 august 2024 şi a procedat la analiza dosarelor depuse de către solicitanţii de locuinţe de serviciu.\n\nDupă analiza dosarelor, comisia a constatat faptul că un număr de 13 solicitanţi îndeplinesc criteriile de acces la locuinţă iar un număr de 17 solicitanţi, din cei 30 solicitanţi care au depus dosar, nu îndeplinesc în totalitate criteriile de acces la locuinţă stabilite conform punctului A din Anexa nr. 1 la Regulament privind modalitatea, criteriile de analiza şi soluţionare a cererilor de atribuire a locuinţelor de serviciu construite prin A.N.L.",
  "metadata": {
    "original_file": "Est_News_0263.html"
  }
}