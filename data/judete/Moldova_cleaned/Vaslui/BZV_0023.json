{
  "title": "Accident de vânătoare in judetul Vaslui la Urdești: un bărbat rănit, transportat la Spitalul Barlad",
  "content": "Un incident nefericit a avut loc în timpul unei partide de vânătoare de iepuri organizată în pădurea de la Urdești. Apelul de urgență a fost făcut de fratele victimei, anunțând că un bărbat în vârstă de 50 de ani a suferit răni prin împușcare.\n\nPotrivit informațiilor furnizate, victima era conștientă și coerentă la momentul apelului, prezentând plăgi împușcate la nivelul mâinii și al coapsei drepte. La fața locului a fost direcționată o ambulanță de tip SAJ C2 cu medic din substația Bârlad.\n\nCu toate acestea, bărbatul a fost transportat cu un autoturism privat înainte ca ambulanța să ajungă, fiind întâlnit pe drum de echipajul medical. În urma evaluării medicale, pacientul a fost găsit în stare stabilă hemodinamic și respirator, fiind predat ulterior la Spitalul Municipal din Bârlad.\n\nSe recomandă prudență maximă în timpul activităților de vânătoare pentru a evita astfel de incidente tragice.",
  "metadata": {
    "original_file": "BZV_0023.html"
  }
}