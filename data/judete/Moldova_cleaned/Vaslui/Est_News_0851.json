{
  "title": "Sesiune de instruire pentru organizațiile care au câștigat contracte de finanţarea nerambursabilă pentru 2024",
  "content": "Sesiune de instruire pentru organizațiile care au câștigat contracte de finanţarea nerambursabilă pentru 2024\n\nConsiliul Județean (CJ) Vaslui organizează o sesiunea de instruire pentru beneficiarii contractelor atribuite în sesiunea 2 a programului judeţean pentru finanţarea nerambursabilă a activităţilor nonprofit de interes județean pentru anul 2024. Evenimentul va avea loc miercuri, 24 iulie 2024, ora 14:00, la Sala „Ştefan cel Mare” a Palatului Administrativ.\n\n„În cadrul acestei întâlniri beneficiarii vor avea posibilitatea să pună întrebări, să clarifice orice problemă legată de implementarea proiectelor, documentele care trebuie întocmite pentru depunerea cererilor de plată, alte informații etc.” , precizează reprezentanții CJ Vaslui.\n\nCJ-ul a lansat la începutul acestei luni lansează a doua sesiune a programului anual de finanțare nerambursabilă a activităților nonprofit de interes public județean pentru anul 2024.\n\nSursa de finanțare a contractelor este bugetul județului Vaslui, suma disponibilă pentru finanțarea propunerilor de proiecte depuse în cadrul Sesiunii 2 este în valoare totală de 450.000 lei, defalcată astfel: domeniul cultură – 150.000 lei – organizații cu experiență – 50.000 lei, organizații debutante – 100.000 lei, domeniul culte – 50.000 lei, domeniul social (organizații debutante) – 50.000 lei, domeniul activități de tineret – 150.000 lei, domeniul sport (organizații debutante) – 50.000 lei.\n\nDurata de implementare a proiectelor: de la data semnării contractelor de finanțare până la data de 15 noiembrie 2024.",
  "metadata": {
    "original_file": "Est_News_0851.html"
  }
}