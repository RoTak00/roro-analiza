{
  "title": "Agenția pentru Proecția Mediului Vaslui: Ghid de colectare selectivă a deșeurilor",
  "content": "Pentru ca România să devină o țară fără deșeuri în natură, cu un sistem național de colectare selectivă funcțional și cu o rată de reciclare cât mai mare, va fi nevoie de multă energie și de o colaborare punctuală între toți actorii implicați în managementul deșeurilor.\n\nÎn același timp este nevoie și de o mai mare responsabilizare a producătorilor, dar și a populației. Numai colectând selectiv vom putea reduce consumul de resurse naturale și vom contribui la reducerea poluării mediului înconjurător!\n\n„Să ne uităm atent la coșul de gunoi și să nu mai aruncăm la întâmplare deșeuri! Să nu mai considerăm că apele, drumurile, câmpul și pădurea sunt cele mai la îndemână tomberoane! Să ne gândim că, de fiecare dată când NU trimitem la reciclare deseuri, afectăm atât sănătatea mediului înconjurător cât și a noastră!”, precizează reprezentanții Agenției pentru Proecția Mediului Vaslui.",
  "metadata": {
    "original_file": "Est_News_0293.html"
  }
}