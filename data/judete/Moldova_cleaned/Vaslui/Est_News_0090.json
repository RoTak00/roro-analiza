{
  "title": "Vasluiul se află în topul județelor cu cea mai scumpă apă potabilă",
  "content": "Locuitorii din județul Vaslui plătesc la apă potabilă chiar și de trei ori mai mult decât locuitorii din alte zone ale țării. Potrivit noilor tarife pentru apă potabilă aprobate de Autoritatea Naţională de Reglementare pentru Serviciile Comunitare de Utilităţi Publice (ANRSC), anul acesta operatorul din județ va percepe 9,66 lei/mc. Spre comparație, Aquatorontal SRL din Timiş practică cel mai ieftin tarif pentru apă potabilă, de 3,52 lei/mc fără TVA, fiind urmată de operatori din Orăştie, Râmnicu Vâlcea şi Miercurea Ciuc.\n\nDupă Buzău, cu cel mai mare tarif din țară, 10,06 lei/mc fără TVA, pe locul doi la capitolul preț ridicat al apei potabile se situează compania regională din Bacău, care are un tarif pentru apa potabilă de 9,88 lei/mc fărăTVA, urmată de societăţile din Brăila, Prahova şi Vaslui, care au stabilit preţul de 9,66 lei fără TVA.\n\nPotrivit datelor Autorităţii Naţionale de Reglementare pentru Serviciile Comunitare de Utilităţi Publice (ANRSC), la data de 1 ianuarie 2025 au intrat în vigoare noile tarife aprobate pentru serviciile de distribuţie a apei potabile şi preţurile pentru serviciile de canalizare-epurare.",
  "metadata": {
    "original_file": "Est_News_0090.html"
  }
}