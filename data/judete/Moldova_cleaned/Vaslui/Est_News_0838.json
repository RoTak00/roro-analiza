{
  "title": "În timp ce pensionarii așteaptă deciziile de recalculare, pensia medie din județul Vaslui a scăzut în 2024!",
  "content": "În timp ce pensionarii așteaptă deciziile de recalculare, pensia medie din județul Vaslui a scăzut în 2024!\n\nÎn timp ce pensionarii așteaptă deciziile de recalculare, pensia medie din județul Vaslui a scăzut față de începutul acestui an. Potrivit statisticilor oficiale, în luna iunie 2024 pensia medie era de 1.854 de lei. Deciziile de recalculare a pensiilor vor ajunge la pensionari în per ioada 16-31 august.\n\nPensia medie pe asigurările sociale de stat încasată de pensionarii vasluieni a scăzut în acest an. Dacă în luna ianuarie 2024 pensia medie era în cuantum de 1.857 de lei, potrivit statisticilor oficiale în luna iunie pensia medie era de 1.854 de lei.\n\nÎn schimb, în județul Vaslui sunt mai mulți pensionari. Dacă la înceutul acestuni an erau în plată 80.544 de pensionari, în luna iunie numărul pensionarilor a crescut la 80.745 de persoane.\n\nPensionarii vasluieni primesc din acest an pensiile indexate cu un procent de 13,8% . Majorarea a intrat în vigoare de la data de 1 ianuarie 2024 și urmează a doua majorare ca urmare a recalculării.\n\nCasa Județeană Vaslui a început deja listarea deciziilor de pensionare. Prin urmare, în luna septembrie pensia recalculată ajunge la beneficiari în baza principiilor noii legi a pensiilor.\n\nConducerea Ministerului Muncii a precizat pentru media naționale că decizia de recalculare este „un formular cât mai simplu realizat de cei de la Casa Naţională de Pensii, pentru ca fiecare pensionar să poată verifica uşor aceste date”.\n\nGuvernul României a aprobat ca Poșta Română să fie instituția care să ofere servicii integrate de pregătire și expediere a plicurilor care conțin deciziile privind recalcularea pensiilor din sistemul public.\n\nAstfel, deciziile de recalculare a pensiilor după noile principii: contributivitate, stabilitate în muncă, solidaritate și sustenabilitate vor ajunge în termenul asumat la beneficiari. Nicio pensie nu va scădea, dar la nivel național vor fi peste un milion de români care vor rămâne cu aceiași bani.",
  "metadata": {
    "original_file": "Est_News_0838.html"
  }
}