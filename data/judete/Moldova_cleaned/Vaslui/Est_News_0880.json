{
  "title": "În Pungești a fost găsit trupul unui bărbat abandonat într-un geamantan pe marginea drumului",
  "content": "Cadavrul a fost preluat de polițiști și transportat la Institutul de medicină legală din Vaslui pentru necropsie. Polițiștii au deschis un dosar penal pentru omor deosebit de grav. Corpul neînsuflețit era în stare avansată de putrefacție.\n\n„La data de 15.07.2024, ora 21.27, o patrulă de poliție din cadrul Secției 1 Poliție Rurală Vaslui a fost sesizată telefonic de către un bărbat din satul/comuna Pungești, județul Vaslui, cu privire la faptul că, în vecinătatea unui drumul sătesc din Pungești, pe marginea drumului, se află un geamantan, în interior căruia se află cadavrul unei persoane necunoscute, de sex masculin. În cauză sunt efectuate cercetări în vederea stabilirii identității persoanei decedate, împrejurărilor în care s-a produs decesul acesteia și dispunerea măsurilor legale”, se arată în comunicatul poliției.",
  "metadata": {
    "original_file": "Est_News_0880.html"
  }
}