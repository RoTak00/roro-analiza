{
  "title": "Căutați de autorități pentru infracțiuni contra persoanei, depistați și reținuți în PTF Albița",
  "content": "Poliţiştii de frontieră din cadrul Punctului de Trecere a Frontierei Albiţa au depistat şi reţinut doi bărbați cu cetățenie Republica Moldova, căutați de autorităţile din Germania și cercetați pentru săvârşirea de infracţiuni contra persoanei, pe teritoriul acestui stat.\n\nÎn ziua de 08 ianuarie a.c, în jurul orei 23.00, în Punctul de Trecere a Frontierei Albiţa , s-au prezentat pentru efectuarea formalităţilor de control, pentru a intra în țară, pasageri în același mijloc de transport, doi bărbați cu cetățenie Republica Moldova, în vârstă de 34 de ani, respectiv 32 de ani.\n\n„La controlul de frontieră, colegii noştri au constatat că pe numele bărbaților figura câte o alertă de punere în aplicare a unor mandate de arestare şi predare sau extrădare emise de autorităţile din Germania, din data de 07.01.2025, aceștia fiind cercetați pentru săvârşirea de infracţiuni contra persoanei (lipsire de libertate), pe teritoriul acestui stat.” declara cei de la politia de frontiera\n\nPersoanele în cauză au fost predate unei echipe operative din cadrul Serviciului de Investigaţii Criminale al Inspectoratului Județean de Poliție Vaslui în vederea luării măsurilor legale ce se impun.",
  "metadata": {
    "original_file": "BZV_0041.html"
  }
}