{
  "title": "Autoturism mistuit de flăcări în municipiul Vaslui, la ieșirea spre localitatea Mărășeni, comuna Ștefan cel Mare - FOTO",
  "content": "Detașamentul de pompieri Vaslui a intervenit marti, 3 septembrie, cu forțe și mijloace specifice pentru limitarea și lichidarea unui incendiu izbucnit la un autoturism aflat in apropierea unui service auto din municipiul Vaslui, ieșirea spre localitatea Mărășeni, comuna Ștefan cel Mare. \n\n La sosirea pompierilor, incendiul se manifesta cu violență, nefiind înregistrate victime. \n\n Incendiul a fost lichidat în câteva minute, în limitele găsite. Autoturismul cuprins de flăcări a fost degradat în proporție de peste 70%. \n\n Cauza probabilă de izbucnire a incendiului a fost un scurtcircuit electric.",
  "metadata": {
    "original_file": "BZV_0260.html"
  }
}