{
  "title": "Incendiu de locuinta in localitatea Urlati din comuna Dimitrie Cantemir: pompierii huseni intervin cu patru autospeciale - FOTO",
  "content": "Au ars: 110 metri pătrați acoperiș din tablă pe astereală din lemn (acoperișul acoperea mansarsa casei, un garaj și o magazie), o anexă în care se aflau depozitate lemne, un foișor, bunurile din două încăperi,precum și patru anvelope. \n\n S-au degradat: două butelii încărcate cu GPL, o anexă gospodărească și aproximativ 500 metri pătrați tencuială și acoperiș. \n\n Cauza probabilă de izbucnire a incendiului a fost un scurtcircuit electric.\n\nPompierii militari hușeni au intervenit cu patru autospeciale de stingere cu apă și o ambulanță SMURD tip B2 (EPA), pentru limitarea și lichidarea unui incendiu izbucnit într-o locuință din localitatea Urlați, comuna Dimitrie Cantemir. \n\n Până la sosirea echipajelor de intervenție, incendiul s-a propagat ușor la o altă casă și la două anexe gospodărești, toate aparținând aceluiași proprietar, nefiind înregistrate victime. \n\n Pompierii au acționat pe două sectoare de intervenție, primul sector, pentru limitarea și lichidarea incendiului, iar cel de-al doilea sector, pentru protecția bunurilor aflate în pericol. După mai mult de două ore de luptă cu flăcările, incendiul a fost lichidat, pompierii reușind să salveze o bună parte din cel de-al doilea imobil. \n\n Au ars două anexe gospodărești și a fost degradată o casă. \n\n Cauza probabilă de izbucnire a incendiului este în curs de stabilire.\n\n\n\n Secția de pompieri Huși intervine cu patru autospeciale de stingere cu apă, o ambulanță SMURD tip B2 (EPA) și echipaje specializate, pentru limitarea și lichidarea unui incendiu izbucnit într-o locuință din localitatea Urlați, comuna Dimitrie Cantemir.\n\nPână la sosirea echipajelor de intervenție, incendiul s-a propagat la o altă casă și la două anexe gospodărești, toate aparținând aceluiași proprietar. Până în momentul de față nu sunt raportate victime.\n\nAcum, incendiul este localizat. Acțiunea este în dinamică.",
  "metadata": {
    "original_file": "BZV_0210.html"
  }
}