{
  "title": "ISJ Vaslui a anunțat demararea unei anchete după ce subiectele de la bacalaureat au apărut pe internet",
  "content": "ISJ Vaslui a anunțat demararea unei anchete după ce subiectele de la bacalaureat au apărut pe internet\n\nInspectoratul Școlar Județean (ISJ) Vaslui a confirmat că subiectele la limba și literatura română au apărut pe internet din Vaslui, de la centrul de examen Liceul „Ștefan Procopiu”. Este vorba despre subiectele de la bacalaureatul de toamnă 2024, proba scrisă la limba și literatura română.\n\nInspectorul școlar general, Anamaria Botan, a precizat pentru Edupedu.ro că s-au demarat cercetări la nivelul comisiei județene: „În acest moment demarăm cercetări la nivelul comisiei județene, mai durează, abia am aflat și noi”.\n\nÎntrebată dacă are în vedere schimbarea comisiei de Bacalaureat de la centrul de examen organizat la Grupul Școlar Industrial „Ștefan Procopiu” din Vaslui, în cazul în care fotografiile aparțin unui membru de comisie, inspectoarea șefă de la ISJ Vaslui a spus: „Sigur că da, luăm măsurile care se impun, după ce aflăm mai multe detalii”, potrivit Edupedu.ro",
  "metadata": {
    "original_file": "Est_News_0731.html"
  }
}