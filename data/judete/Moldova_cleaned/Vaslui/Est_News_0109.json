{
  "title": "Peste 200 de jandarmi vasluieni au acționat pe raza județului Vaslui de la începutul anului",
  "content": "Peste 200 de jandarmi vasluieni au acționat pe raza județului Vaslui de la începutul anului\n\nPentru siguranța comunității, în perioada 1 – 7 ianuarie 2025, peste 200 de jandarmi vasluieni au acționat pe raza județului Vaslui, atât independent, cât și alături de alte structuri cu atribuții în domeniu, pentru asigurarea unui climat optim de ordine și siguranță.\n\nÎn zilele de 6 și 7 ianuarie, jandarmii au asigurat ordinea publică pe timpul desfășurării evenimentelor tradiționale organizate la lăcașurile de cult din județ, în contextul sărbătorilor Botezului Domnului și Sfântului Ioan Botezătorul. Evenimentele s-au încheiat fără a fi înregistrate incidente deosebite.\n\nÎn această minivacanță, nu au fost raportate evenimente majore și dorim să mulțumim tuturor celor care au ales să petreacă în mod responsabil.\n\nTot în această perioadă, jandarmii vasluieni au intervenit de 30 de ori în urma apelurilor la 112 sau la dispeceratul unității, fiind necesară aplicarea a 55 de sancțiuni contravenționale. Dintre acestea, 21 au fost avertismente și 34 au fost amenzi, în valoare totală de 8200 lei, pentru încălcarea normelor de conviețuire socială.\n\nDe asemenea, jandarmii au constatat 6 infracțiuni independent (furt din societăți comerciale, deținere de substanțe interzise, deținere de obiecte periculoase) și 2 infracțiuni în cooperare cu polițiștii la regimul rutier.\n\nRămânem la datorie și reamintim cetățenilor că pot solicita sprijinul Jandarmeriei ori de câte ori situația o impune.",
  "metadata": {
    "original_file": "Est_News_0109.html"
  }
}