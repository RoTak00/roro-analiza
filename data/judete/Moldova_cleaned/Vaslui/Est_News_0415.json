{
  "title": "Ziua Armatei celebrată la Vaslui printr-un ceremonial militar și religios",
  "content": "Municipiul Vaslui a găzduit astăzi un ceremonial militar și religios, menit să amintească și să cinstească lupta și jertfa Armatei Române.\n\nManifestările dedicate Zilei Armatei României au avut loc la Monumentul Eroilor căzuți în timpul celui de-al doilea război mondial, vis-a-vis de Liceul „Mihail Kogălniceanu” Vaslui.\n\nLa festivitate au participat reprezentanți au autorităților locale și județene, partide politice, ai Centrului Militar Județean Vaslui, veterani de război, cadre militare ȋn rezervă și retragere, precum și elevi de la unitățile școlare din municipiul reședință de județ.\n\nManifestările au debutat intonarea Imnului de Stat al Romȃniei, după care a urmat oficierea serviciului religios de către un sobor de preoți, în frunte cu părintele protopop de Vaslui, Adrian Chirvasă, și au fost rostite alocuțiuni.\n\nActivitățile s-au ȋncheiat cu depuneri de coroane de flori și o paradă militară.",
  "metadata": {
    "original_file": "Est_News_0415.html"
  }
}