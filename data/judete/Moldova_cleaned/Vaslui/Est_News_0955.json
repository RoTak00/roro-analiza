{
  "title": "Incendiu violent izbucnit la vegetația uscată din comuna Fălciu",
  "content": "Detașamentul de pompieri Bârlad și Punctul de Lucru Murgeni intervin cu trei autospeciale de stingere cu apă și echipaje specializate, pentru limitarea și lichidarea unui incendiu izbucnit la vegetația uscată, lăstărișul, mărăcinișul din comuna Fălciu. La intervenție, alături de pompierii militari participă SVSU Fălciu, SVSU Berezeni și 20 de silvicultori.\n\nLa sosirea echipajelor de intervenție, incendiul se manifesta violent la vegetația uscată și mărăcinișul din extravilanul localității Copăceana, flăcările extinzându-se la o parte din lizieră. În acest moment, incendiul este localizat.",
  "metadata": {
    "original_file": "Est_News_0955.html"
  }
}