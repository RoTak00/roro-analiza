{
  "title": "35 de ani de la Revoluția din Decembrie 1989 – Lecție de muzeu dedicată istoriei recente",
  "content": "35 de ani de la Revoluția din Decembrie 1989 – Lecție de muzeu dedicată istoriei recente\n\nMarți, 17 decembrie 2024, Muzeul Județean „Ștefan cel Mare” Vaslui a organizat în sala Multimedia, începând cu ora 10.00, o lecție de muzeu dedicată marcării a 35 de ani de la Revoluția din Decembrie 1989, un moment fundamental din istoria contemporană a României.\n\nLa activitate au participat elevi ai clasei a IX-a de la Liceul „Ștefan Procopiu” Vaslui, însoțiți de doamna profesor Cristina Achihăiței și domnul profesor Adrian Achihăiței.\n\nLecția de muzeu a fost coordonată de muzeograf Diana Matei, care într-un material în format Power Point a pus în lumină cronologia și semnificațiile Revoluției din 16-25 decembrie 1989.\n\nÎn partea a doua a lecției, invitatul special, dr. Laurențiu Gelu Chiriac, a oferit o expunere interesantă și plină de elemente mai puțin cunoscute despre desfășurarea și impactul Revoluției.\n\nElevii prezenți au demonstrat un interes deosebit, adresând întrebări relevante și manifestând curiozitate cu privire la acele zile tulburi care au marcat sfârșitul regimului comunist în România. Prin discuții libere și schimb de idei, tinerii au avut ocazia să înțeleagă mai profund evenimentele istorice și sacrificiile care au stat la baza libertății de care se bucură astăzi.",
  "metadata": {
    "original_file": "Est_News_0169.html"
  }
}