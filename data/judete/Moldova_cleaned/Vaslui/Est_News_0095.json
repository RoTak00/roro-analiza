{
  "title": "Protest la Penitenciarul Vaslui! Angajaţii pierd la salariu între 1.000 şi 2.000 de lei",
  "content": "Protest la Penitenciarul Vaslui! Angajaţii pierd la salariu între 1.000 şi 2.000 de lei\n\nÎn ultímele zile, angajații mai multor penitenciare din țară, printre care și cel din Vaslui, au ieși în stradă pentru a-și exprima nemulțumirile față de prevederile cuprinse în Ordonanța trenuleț, adoptată la finalul lui 2024 de Guvern. Numită și „Ordonanța austerității”, aceasta include o serie de măsuri fiscale menite să aducă mai mulți bani la bugetul țării. Astfel, pentru angajații încadrați în aparatul de stat s-a decis blocarea creșterilor de salarii și de sporuri.\n\nSindicatul Național al Polițiștilor de Penitenciare (SNPP) și Sindicatul Polițiștilor Europeni EUROPOL – afiliate la Federația PUBLISIND și Blocul Național Sindical BNS sunt cele care au organizat protestele. Ei cer „plata sporului/majorării pentru munca prestată de polițiști, polițiști de penitenciare și militari, în zile de sâmbătă, duminică și sărbători legale și alte zile declarate de lege ca fiind nelucratoare (modificarea urgentă a OUG 156/2024)” și „indexarea pensiilor militare cu ultima rată medie anuală a inflaţiei.\n\n„Acțiunile fac parte dintr-un calendar pe termen nelimitat al protestelor care vor alterna cu alte măsuri cu impact asupra activității”, atrag atenția sindicaliștii.\n\n„După promovarea Ordonanţei ‘trenuleţ’ din decembrie, sistemul naţional de apărare şi siguranţă publică a fost privat de plata orelor suplimentare şi a celor de sâmbătă, duminică şi sărbătorile legale. Angajaţii din tot sistemul, inclusiv cei din penitenciare, pierd la salariu între 1.000 şi 2.000 de lei”, a declarat liderul de sindicat de la Penitenciarul Vaslui, Gabriel Mititelu.",
  "metadata": {
    "original_file": "Est_News_0095.html"
  }
}