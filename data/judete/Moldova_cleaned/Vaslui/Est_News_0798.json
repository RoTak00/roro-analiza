{
  "title": "Vasluianca Adriana Adam a adus o nouă medalie de aur României la canotaj",
  "content": "Sâmbătă, 3 august 2024, în cea de-a opta și ultima zi dedicată probelor de canotaj din cadrul Jocurilor Olimpice de Vară din Paris, Franța, vasluianca Adriana Ailincăi (căsătorită Adam), născută în comuna Văleni, a adus o nouă medalie de aur României, însoțită de un titlu olimpic, împreună cu echipajul de opt rame cu cârmaci feminin (W8+). România nu a mai obținut titlul olimpic în această probă de la ediția din Atena 2004.\n\nFinala A a probei de W8+, desfășurată pe bază nautică Vaires sur Marne, desfășurată de la ora 11.50, cele nouă românce, Adriana Adam, Maria Magdalena Rusu, Roxana Anghel, Ancuța Bodnar, Maria Lehaci, Amalia Bereș, Ioana Vrînceanu, Simona Radiș și Victoria-Ștefania Petreanu, au reușit să parcurgă distanța de 2.000 de metri în timpul de 05:54.39, trecând linia de sosire cu mai mult de o barcă înaintea echipajului din Canada (timp 05:58.84 – argint).\n\nPodiumul a fost completat de Marea Britanie (timp 05:59.51 – bronz). Locurile 4, 5 și 6 au fost ocupate de Australia (timp 06:00.73), Statele Unite ale Americii (timp 06:01.73) și Italia (timp 06:07.51).",
  "metadata": {
    "original_file": "Est_News_0798.html"
  }
}