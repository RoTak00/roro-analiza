{
  "title": "Evenimente în Vaslui și Bârlad: Târgul Serviciilor Sociale în zilele de 15 și 16 noiembrie 2024",
  "content": "Evenimente în Vaslui și Bârlad: Târgul Serviciilor Sociale în zilele de 15 și 16 noiembrie 2024\n\nConsiliul Județean Vaslui și Direcția Generală de Asistență Socială și Protecția Copilului Vaslui organizează, în zilele de 15 și 16 noiembrie, Târgul Serviciilor Sociale – ediția 2024.\n\nScopul evenimentului este promovarea serviciilor sociale acordate persoanelor vulnerabile din județul Vaslui și sublinierea rolului comunității în depășirea problemelor cu care se confruntă.\n\nOrganizat în locații emblematice din municipiile Vaslui și Bârlad, Târgul Serviciilor Sociale va reuni furnizori publici și privați de servicii sociale într-un format menit să le faciliteze atât prezentarea activității și a serviciilor sociale oferite, cât și organizarea de workshop-uri și ateliere de lucru în cadrul cărora să interacționeze cu publicul vizitator.\n\nTârgul Serviciilor Sociale va oferi specialiștilor, beneficiarilor și publicului larg instrumente utile și modele de bune practici în abordarea cu succes a problemelor sociale.",
  "metadata": {
    "original_file": "Est_News_0325.html"
  }
}