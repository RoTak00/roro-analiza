{
  "title": "Alarmă în mediul economic vasluian! Producția industrială a înregistrat o scădere de 22 %",
  "content": "În luna mai 2024, indicele producției industriale de la nivelul județului Vaslui a înregistrat valoarea de 87,7%, ceea ce indică o scădere cu 22 % a activităţii industriale faţă de luna aprilie a anului precedent.\n\nPotrivit datelor Direcției Județene de Statistică (DJS) Vaslui, exporturile de bunuri au fost, în luna martie 2024, în valoare de 15764 mii euro, cu 24,1% mai mici decât în perioada similară din anul 2023 (20758 mii euro).\n\nDe asemenea, importurile de mărfuri derulate în luna martie 2024 au fost în valoare de 12103 mii euro, cu 27,7% mai mici decât în perioada similară a anului precedent (16746 mii euro).\n\n„ Dintre partenerii judeţului Vaslui în comerţul internaţional, se detaşează, prin valori absolute şi prezenţă constantă, Italia, Germania, Olanda, Serbia precum şi Republica Cehă (export), respectiv Italia, Germania, Republica Moldova, Polonia şi Ucraina (import)” , se arată în buletinul statistic publicat de DJS Vaslui.\n\nItalia se detaşează prin valoarea mare (3982 mii euro) a exporturilor efectuate în această ţară de firmele din judeţul Vaslui. Urmează Olanda (2319 mii euro), Republica Cehă (1933 mii euro), Germania (1747 mii euro) și Serbia (1217 mii euro).\n\nÎn cazul importurilor, Italia este principalul partener de comerţ (3012 mii euro) pentru firmele vasluiene, ea fiind urmată de Germania (1535 mii euro), Republica Moldova (1242 mii euro), Polonia (724 mii euro) și Ucraina (709 mii euro).",
  "metadata": {
    "original_file": "Est_News_0762.html"
  }
}