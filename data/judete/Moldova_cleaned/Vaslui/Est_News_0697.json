{
  "title": "„Omagiu Mareșalului Constantin Prezan” la bustul din comuna Dumești",
  "content": "Marți, 27 august 2024, la bustul Mareșalului Constantin Prezan din Dumești, a avut loc activitatea „Omagiu Mareșalului Constantin Prezan”. Muzeul Județean „Ștefan cel Mare” Vaslui, aflat sub egida Consiliului Județean Vaslui, alături de Primăria Comunei Dumești și Unitatea Militară Băcești a adus un omagiu memoriei celui care a fost una dintre marile personalități ale începutului de secol XX, strateg de excepție al Primului Război Mondial.\n\nAlături de întreaga audiență a fost prezentă și doamna Olga Macarie, nepoata Mareșalului Constantin Prezan, proprietara conacului de la Schinetea. Activitatea a început cu o slujbă de pomenire, urmând alocuțiuni și depuneri de coroane din partea Primăriei Comunei Dumești, Muzeului Județean „Ștefan cel Mare” Vaslui și Liga Culturală a Românilor de Pretutindeni.",
  "metadata": {
    "original_file": "Est_News_0697.html"
  }
}