{
  "title": "Accident rutier pe DE 581! Sunt implicate trei autovehicule, în care se aflau trei persoane",
  "content": "Accident rutier pe DE 581! Sunt implicate trei autovehicule, în care se aflau trei persoane\n\nAccident rutier pe DE 581 (DN 24) între localitățile Chițcani (comuna Costești) și Strâmtura (comuna Banca). Din primele informații, în accident sunt implicate trei autovehicule, un camion (autovehicul încărcat cu porumb) și două autoturisme, în cele trei vehicule aflându-se trei persoane. Persoanele implicate în accident s-au autoevacuat.\n\nSe intervine cu două autospeciale de stingere echipate cu module pentru descarcerare și tot atâtea ambulanțe SMURD. În sprijin intervine și o ambulanță SAJ-B.\n\nÎn urma accidentului au rezultat trei victime: un barbat in vârstă de 18 ani (traumatism cranio-cerebral și traumatism membru inferior stâng) transportat la CPU Bârlad de ambulanța SMURD tip B2 din cadrul Detașamentului de pompieri Bârlad; un bărbat în vârstă de 41 de ani (traumatism cranio-facial și traumatism membru superior) transportat la UPU Vaslui de ambulanța SMURD tip C1 (TIM); un bărbat în vârstă de 22 de ani ( politraumatisme prin accident rutier), transportat la CPU Barlad de ambulanța aparținând SAJ Vaslui, substația Bârlad.",
  "metadata": {
    "original_file": "Est_News_0559.html"
  }
}