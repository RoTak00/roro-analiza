{
  "title": "În județul Vaslui sunt active 221 de contracte colective de muncă",
  "content": "În județul Vaslui sunt active 221 de contracte colective de muncă\n\nÎn evidența Inspectoratului Teritorial de Muncă (ITM) Vaslui existau la începutul acestui an un număr de 221 de contracte colective de muncă active. Anul trecut, a fost inițiată o concedierea colectivă, o societatere cu obiect de activitate: servicii de pază și protecție disponibilizând 16 salariați. Contractele colective de muncă și actele adiționale la acestea la nivel de unitate se încheie în formă scrisă și se înregistrează la ITM Vaslui.\n\nLa sfârșitul lunii martie 2024, în județul Vaslui activau pe piață 58.766 de salariați. Dacă ne raportăm la luna ianuarie când erau înregistrați 58.492 de salariați, rezultă că în primul trimestru al anului numărul salariaților a crescut cu numai 274 de persoane.\n\nCei mai mulți salariați sunt angajați în servicii cu 37.185 persoane, după care urmează sectorul industriei și cel al contrucțiilor cu 17.890 salariați etc.\n\nJudețul Vaslui va avea cei mai puțini salariați din Regiunea de Nord-Est. Comisia Națională de Strategie și Prognoză a publicat în luna ianuarie 2024 „Proiecţia principalilor indicatori economico-sociali în profil teritorial 2023 – 2027”.\n\nPrognozele pentru anul 2027 în ceea ce privește numărul de salariați sunt următoarele: Botoșani – 60,7 mii persoane; Bacău – 120,2 mii persoane; Iași – 194,2 mii persoane; Neamț – 94,7 mii persoane; Suceava – 117,2 mii persoane; Vaslui – 55,4 mii persoane.",
  "metadata": {
    "original_file": "Est_News_0925.html"
  }
}