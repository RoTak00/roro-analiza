{
  "title": "Accident rutier pe DJ 244C, între Huși și Pădureni, în condiții de ceață densă - FOTO",
  "content": "În această seară, un accident rutier s-a produs pe DJ 244C, între municipiul Huși și comuna Pădureni, în condiții de vizibilitate redusă din cauza ceții dense. Un autoturism, în care se afla o singură persoană, a derapat și s-a răsturnat pe o parte în rigola de pe marginea drumului. Din fericire, incidentul nu s-a soldat cu victime.\n\nPentru asigurarea măsurilor de prevenire și stingere a incendiilor, la fața locului a fost direcționată o autospecială de stingere din cadrul Sectiei de Pompieri Husi, cu un echipaj format din șase militari.\n\nAutoritățile atrag atenția șoferilor asupra pericolelor pe care le presupune circulația în condiții de ceață densă, recomandând reducerea vitezei și sporirea atenției în trafic.",
  "metadata": {
    "original_file": "BZV_0296.html"
  }
}