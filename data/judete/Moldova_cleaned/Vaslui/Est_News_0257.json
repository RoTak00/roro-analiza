{
  "title": "Ștefan Costandache a căștigat concursul „Un logo pentru muzeu, un logo pentru istorie”",
  "content": "Ștefan Costandache a căștigat concursul „Un logo pentru muzeu, un logo pentru istorie”\n\nMuzeul Județean „Ștefan cel Mare” Vaslui a organizat, în perioada 3 septembrie – 26 noiembrie 2024, concursul „Un logo pentru muzeu, un logo pentru istorie”.\n\nProiectul câștigător, care a înregistrat cel mai mare punctaj, a fost al participantului cu nr. XV, varianta 2, care a obținut 145 de puncte, și anume concurentul Ștefan Costandache.\n\nÎn anul 2024, Muzeul Județean „Ștefan cel Mare” Vaslui împlinește 50 de ani de la înființare, perioadă în care colectivul instituției și-a îndeplinit cu responsabilitate și devotament îndatoririle față de patrimoniul muzeal și față de publicul care i-a trecut pragul cu regularitate.\n\nUn număr rotund presupune nu doar istorie, ci și noutate, motiv pentru care muzeul își propune să întreprindă o serie de schimbări, una dintre acestea fiind chiar identitatea vizuală.\n\nPentru o mai bună vizibilitate și promovare a instituției de cultură ce servește județul Vaslui cu abnegație de aproape 50 de ani, a fost lansat concursul „Un logo pentru muzeu, un logo pentru istorie”.\n\nConcursul s-a desfășurat în perioada 3 septembrie – 27 noiembrie 2024, cu respectarea următoarelor termene: 3 septembrie 2024 – lansarea concursului; 3 septembrie – 24 noiembrie 2024 – înscrierea participanților la concurs și depunerea proiectelor; 26 noiembrie 2024 – jurizarea concursului; 27 noiembrie 2024 – anunțarea rezultatului concursului pe paginile de Facebook și Instagram.\n\nParticipantul al cărui logo a obținut cel mai mare punctaj a fost desemnat câștigător, valoarea premiului fiind de 1000 de lei.",
  "metadata": {
    "original_file": "Est_News_0257.html"
  }
}