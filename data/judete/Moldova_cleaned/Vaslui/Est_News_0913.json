{
  "title": "231 de locuri de muncă la bursa locurilor de muncă la cererea pieței intitulată „Cariere în mişcare”",
  "content": "231 de locuri de muncă la bursa locurilor de muncă la cererea pieței intitulată „Cariere în mişcare”\n\nÎn cadrul acţiunii “Cariere în mişcare” organizată astăzi, 9 iulie 2024, de către Agenţia Judeţeană pentru Ocuparea Forţei de Muncă Vaslui, persoanele care doresc să se angajeze au avut de ales dintr-un număr de 231 locuri de muncă puse la dispoziţie de 15 agenţi economici din judeţ. Acţiunea s-a desfăşurat începând cu ora 8.30, la sediul CANTINEI DE AJUTOR SOCIAL BÂRLAD, str. Ştefan Procopiu, nr.7\n\nAcţiunea fost organizată cu scopul de a veni, în egală măsură, atât în sprijinul persoanelor aflate în căutarea unui loc de muncă, cât şi angajatorilor care nu au avut posibilitatea selecţionării personalului necesar activităţilor din cadrul firmei. Participarea, atât a reprezentanţilor agenţilor economici cât şi a persoanelor în căutarea unui loc de muncă fiind gratuită.\n\nPentru această bursă au fost contactaţi 50 de agenţi economici cu activităţi in domeniul mecanica, comerţ şi industria prelucrarii cărnii, confirmând participarea un număr de 15 agenţi economici care au oferit 231 de locuri de muncă.\n\nLa bursa locurilor de munca organizata la cererea pieţei au participat 372 de persoane aflate în căutarea unui loc de muncă. Au fost selectaţi în vederea încadrării un număr de 173 depersoane.\n\nÎn acest sens, mulţumim tuturor agenţilor economici pentru sprijinul acordat, în demersul iniţiat de AJOFM Vaslui, de a veni cu soluţii concrete, reale pentru persoanele aflate în căutarea unui loc de muncă.",
  "metadata": {
    "original_file": "Est_News_0913.html"
  }
}