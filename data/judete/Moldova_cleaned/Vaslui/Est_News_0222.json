{
  "title": "Inspectoratul de Poliție Județean Vaslui: Combaterea operațiunilor ilicite derulate cu produse pirotehnice",
  "content": "Poliţia Română exercită controlul regimului operațiunilor cu materii explozive de uz civil, efectuate pe teritoriul statului român. Astfel, Poliţia Română acționează pentru a scădea şi a controla fenomenul infracţional, dar şi pentru proteja interesele legitime ale cetăţeanului.\n\nLa nivel național, deşi majoritatea societăţilor comerciale care efectuează operațiuni cu articole pirotehnice respectă prevederile legale în domeniu, existăm totuși, şi societăţi sau persoane fizice care, cu bună ştiinţă, comercializează către populaţie şi terţi intermediari, articole pirotehnice interzise publicului larg.\n\nDe asemenea, există cetăţeni care încearcă să achiziţioneze articole pirotehnice din categoriile celor interzise a fi folosite de către publicul larg, pentru a le utiliza în perioada sărbătorilor de iarnă. Astfel, o parte dintre aceştia cumpără şi introduc în România artificii şi petarde din ţările vecine sau chiar mai îndepărtate, acolo unde legislaţia este mai permisivă.\n\nȘi internetul este un mijloc de comunicare esenţial, folosit pentru accesarea pieţelor ilegale/legale de articole pirotehnice și procurarea articolelor pirotehnice, atât din România, cât și din state unde legislaţia este mai permisivă decât în țara noastră, pentru ca apoi să fie livrate prin curierat sau poștă.\n\nPolițiștii vasluieni se alătură acţiunii naţionale „PIROTEHNIC” și vor desfășura activități preventive și de combatere a faptelor care contravin prevederilor legale în domeniul articolelor pirotehnice, săvârșite de către persoanele fizice ori juridice.\n\nAspecte legislative privind clasificarea, limitele de vârstă, condiţiile de achiziţionare, comercializare, deţinere, depozitare, transport şi folosire a articolelor pirotehnice.\n\nÎn conformitate cu prevederile H.G. 1102/2014 privind stabilirea condiţiilor pentru punerea la dispoziţie pe piaţă a articolelor pirotehnice, acestea se clasifică după cum urmează:\n\nArticolele pirotehnice de divertisment la rândul lor se clasifică în următoarele categorii:\n• a) categoria F1: articole pirotehnice de divertisment care prezintă un risc foarte scăzut şi un nivel de zgomot neglijabil şi care sunt destinate utilizării în spaţii restrânse, inclusiv articolele pirotehnice de divertisment destinate utilizării în interiorul clădirilor cu destinaţia de locuinţă;\n• b) categoria F2: articole pirotehnice de divertisment care prezintă un risc scăzut şi un nivel de zgomot scăzut şi care sunt destinate utilizării în exterior în spaţii restrânse;\n• c) categoria F3: articole pirotehnice de divertisment care prezintă un risc mediu, care sunt destinate utilizării în exterior în spaţii deschise vaste şi al căror nivel de zgomot nu este dăunător sănătăţii umane;\n• d) categoria F4: articole pirotehnice de divertisment de mare risc, cunoscute sub denumirea de „articole pirotehnice de divertisment de uz profesional”, care sunt destinate utilizării exclusiv de către pirotehnicieni şi al căror nivel de zgomot nu este dăunător sănătăţii umane.\n\nArticolele pirotehnice de scenă se împart în următoarele categorii:\n• a) categoria T1: articole pirotehnice pentru utilizarea pe scenă care prezintă un risc scăzut;\n• b) categoria T2: articole pirotehnice pentru utilizarea pe scenă, care sunt destinate utilizării exclusiv de către pirotehnicieni.\n• a) categoria P1: articole pirotehnice, altele decât articolele pirotehnice de divertisment şi articolele pirotehnice de scenă, care prezintă un risc scăzut;\n• b) categoria P2: articole pirotehnice, altele decât articolele pirotehnice de divertisment şi articolele pirotehnice de scenă, care sunt destinate manipulării ori utilizării exclusiv de către pirotehnicieni.\n\nArticolele pirotehnice de divertisment din categoria F1 pot fi puse la dispoziţie pe piaţă numai persoanelor care au împlinit vârsta de 16 ani.\n\nArticole pirotehnice de scenă din categoria T1 şi alte articole pirotehnice din categoria P1 pot fi puse la dispoziţie pe piaţă numai persoanelor care au împlinit vârsta de 18 ani.\n\nÎncepând cu data de 1 iulie 2015, corespondenţa între articolele pirotehnice clasificate conform prezentei hotărâri şi cele prevăzute la art. 7 din Hotărârea Guvernului nr. 612/2010, cu modificările ulterioare, în formă prescurtată, este după cum urmează:\n• a) F1, F2, F3 şi F4 pentru articolele pirotehnice de divertisment din categoriile 1, 2, 3 şi, respectiv 4;\n• b) T1 sau T2 pentru articolele pirotehnice de scenă din categoria T1 şi, respectiv T2;\n• c) P1 sau P2 pentru alte articole pirotehnice din categoria P1 şi, respectiv P2.\n\nPentru ca persoanele juridice să poată deţine, comercializa, transporta şi folosi articole pirotehnice, acestea au obligaţia de a obţine autorizaţia din partea inspectoratului teritorial de muncă şi de la inspectoratul judeţean de poliţie. Depozitele autorizate de articole pirotehnice pot funcţiona numai după obţinerea prealabilă a autorizaţiei, emisă în comun de către inspectoratul teritorial de muncă şi inspectoratul judeţean de poliţie.\n\nSpaţiile de comercializare a articolelor pirotehnice vor fi construite şi amenajate pe baza documentaţiilor tehnice avizate de inspectoratele teritoriale de muncă şi pot funcţiona numai după obţinerea prealabilă a autorizaţiei emise în comun de către inspectoratul teritorial de munca si inspectoratul judeţean de poliţie.\n\nÎn cadrul spaţiilor de comercializare a articolelor pirotehnice, inspectoratul teritorial de muncă va aviza cantitatea care poate fi depozitata în vederea comercializării.\n\nPersoanele juridice autorizate să fabrice, să confecţioneze sau să comercializeze articole pirotehnice sunt obligate ca la depozitarea, păstrarea şi mânuirea acestora, precum şi a materiilor din care sunt făcute să respecte normele tehnice privind regimul materiilor explozive.\n\nArticolele pirotehnice, trebuie să aibă inscripţionate în limba română denumirea, clasa/categoria din care fac parte, instrucţiunile de folosire, termenul de garanţie, precum şi pericolele care apar la păstrarea, depozitarea, manipularea sau folosirea lor. Producătorul sau importatorul este obligat să elibereze cumpărătorului o declaraţie de conformitate pentru fiecare produs care se prezintă, la solicitare, organelor de control prevăzute în prezenta lege.\n\nPotrivit dispoziţiilor Legii nr. 126/1995 privind regimul materiilor explozive, republicată şi modificată, numai persoanele juridice autorizate au dreptul să deţină şi să comercializeze articole pirotehnice după cum urmează:\n• nu pot comercializa către alte persoane juridice autorizate decât articole pirotehnice din categoriile pentru care au fost autorizate;\n• nu pot comercializa către populaţie articole pirotehnice din categoriile 2-4/F2-F4. Obiectele pirotehnice din categoria 1/F1 pot fi comercializate către populaţie tot timpul anului;\n• organizarea de jocuri cu articole pirotehnice de divertisment din categoriile 3/F3 şi 4/F4 este permisă numai în condiţiile în care există acordul primăriei, al inspectoratului pentru situaţii de urgenţă judeţean sau, după caz, al municipiului Bucureşti şi avizul inspectoratului judeţean de poliţie, respectiv al Direcţiei Generale de Poliţie a Municipiului Bucureşti, pe a cărui rază se execută jocurile respective.\n• nu pot confecţiona, deţine, comercializa, importa, folosi sau executa orice altă operaţiune cu articole pirotehnice din categoriile 2-4, P2 şi T2 .\n• pot detine si folosi articole pirotehnice din categoria 1/F1, P1 tot timpul anului, dar nu le pot confecţiona, importa sau comercializa.\n• a) între orele 24,00 şi 6,00, cu excepţia perioadelor autorizate, precum şi a evenimentelor de interes local, naţional sau internaţional, în baza aprobării autorităţilor locale;\n• b) la o distanţă mai mică de 50 m de construcţiile de locuinţe cu până la 4 niveluri şi la mai puţin de 100 m faţă de cele cu peste 4 niveluri;\n• c) la o distanţă mai mică de 500 m de instalaţiile electrice de înaltă tensiune, de locurile de depozitare şi livrare a combustibililor lichizi sau solizi, de instalaţiile de gaze;\n• d) la o distanţă mai mică decât cea prevăzută de reglementările în vigoare pentru obiectivele chimice şi petrochimice ori pentru alte obiective care prezintă pericol de incendiu sau explozie;\n• e) în locurile în care există riscul producerii de alunecări de teren, avalanşe sau căderi de pietre;\n• f) pe drumurile publice deschise circulaţiei rutiere, pe aleile pietonale şi în spaţii deschise cu aglomerări de persoane;\n• g) la o distanţă mai mică de 500 m de păduri.\n\nArt. 37 din Legea 126/1995 republicată şi cu modificările ulterioare\n\nConstituie infracţiune şi se pedepseşte cu închisoare de la 3 luni la un an sau cu amendă:\n• a) orice operaţiuni cu articole pirotehnice efectuate fără drept;\n• b) comercializarea articolelor pirotehnice din categoriile 1 şi P1 către persoane care nu au împlinit vârsta de 18 ani;\n• c) comercializarea către publicul larg a articolelor pirotehnice destinate a fi utilizate de către pirotehnicieni.\n\nContravenţiile sunt prevăzute de art. 38 din Legea 126/1995 privind regimul materiilor explozive, republicată şi cu modificările ulterioare, fiind sancționate cu amenzi cuprinse între 1000 și 7500 de lei, iar în cazul persoanelor juridice, limitele minime şi maxime ale amenzilor se majorează cu 100%.\n\nÎn perioada 25.09.-05.01.2025 la nivel național se desfășoară acțiunea pentru pentru verificarea modului de respectare a prevederilor legale referitoare la operațiunile cu articole pirotehnice, în perioada sărbătorilor de iarnă 2024/2025, intitulată PIROTEHNIC 204/2025, în cadrul căreia se vor desfășura activități preventive și de combatere a faptelor care contravin prevederilor legale în domeniul articolelor pirotehnice, săvârșite de către persoanele fizice ori juridice.\n\nScopul acţiunii naţionale „PIROTEHNIC” îl reprezintă creșterea siguranţei cetăţeanului, prin activităţile de prevenire, constatare şi combatere a evenimentelor negative, generate de nerespectarea prevederilor legale care reglementează deţinerea, comercializarea, importul, transferul, depozitarea şi utilizarea articolelor pirotehnice, de către persoanele fizice şi juridice, cu precădere, în perioada sărbătorilor de iarnă.\n\nPrevenirea producerii unor evenimente negative, cu consecinţe asupra ordinii şi siguranţei publice sau de altă natură (ex.: răniri de persoane, incendii sau distrugeri de bunuri etc.);\n\nConstatarea şi sancţionarea faptelor de natură penală şi contravenţională, la regimul articolelor pirotehnice;\n\nOptimizarea cooperării interinstituţionale (poliţie, inspectorate teritoriale de muncă, poliţie de frontieră, vamă, autorităţi locale etc.) şi a schimbului de informaţii între agenţiile de aplicare a legii, cu atribuţii în domeniu, pentru prevenirea şi combaterea infracţionalităţii;\n\nCunoaşterea şi respectarea legislaţiei în domeniu, de către publicul larg, la achiziționarea, deținerea și utilizarea exclusivă, a articolelor pirotehnice din categoriile celor permise, precum și conștientizarea persoanelor fizice și a reprezentanților societăților comerciale autorizate, cu privire la riscurile utilizării necorespunzătoare, respectiv a comercializării ilegale, de articole pirotehnice.\n\nPrincipale activităţi ce vor fi desfășurate de către structurile participante la acțiune:\n\nVerificarea tuturor persoanelor juridice, autorizate să efectueze operaţiuni cu articole pirotehnice, cu sedii sau puncte de lucru, pe raza de competenţă și dispunerea măsurilor conform legislației în vigoare, după caz;\n\nEfectuarea de acțiuni punctuale, în zona complexurilor comerciale, a pieţelor și târgurilor, în interiorul și în perimetrul gărilor, porturilor și aeroporturilor, cât și în alte locuri de comercializare, inclusiv cu ocazia filtrelor rutiere organizate, pentru verificarea legalității operaţiunilor de deţinere, transport şi comercializare a articolelor pirotehnice și dispunerea măsurilor legale;\n\nEfectuarea de acțiuni în punctele de trecere a frontierei/ punctele vamale, precum și în HUB-urile firmelor de curierat și ale Poștei Române, în vederea descoperirii articolelor pirotehnice introduse ilegal, în România și dispunerea măsurilor, conform legislație în vigoare.\n\nOrganizarea şi desfăşurarea, unor activităţi informativ-preventive, pentru conștientizarea, de către populație, a riscurilor la care se expune, prin folosirea articolelor pirotehnice ilegale sau nedestinate publicului larg, cu exemplificarea consecințelor nerespectării prevederilor legale.\n\nOrganizarea şi desfăşurarea unor activităţi de mediatizare a cazurilor concrete, depistate pe parcursul derulării acţiunii, subliniindu-se consecinţele grave ale nerespectării prevederilor legale privind regimul articolelor pirotehnice (ex.: briefing-uri de presă, participarea la emisiuni ale posturilor de radio şi TV etc.).\n\nDe la începutul acțiunii, până în prezent au fost obținute următoarele rezultate:\n\ncantitate de articole pirotehnice indisponibilizate, în vederea confiscării = 100 kg în valoare de 5000 lei;\n\n-să achiziționeze articole pirotehnice doar de la persoanele fizice ori juridice autorizate în acest sens;\n\n-la achiziționarea articolelor pirotehnice să verifice etichetele acestora, care trebuie să fie inscripționate în limba română,cu categoriile din care fac parte, instrucțiuni de folosire, termen de valabilitate, mod de păstrare și folosire, etc;\n\n-să sesizeze poliția când constată că sunt comercializate ilegal articole pirotehnice de către persoanele fizice ori juridice.\n\nÎn acest fel, cetățenii se implică în susținerea eforturilor Poliției Române și pot contribui la prevenirea și combaterea unor evenimente nedorite, soldate de multe ori cu vătămări corporale sau, mai grav, cu pierderi de vieți omenești.",
  "metadata": {
    "original_file": "Est_News_0222.html"
  }
}