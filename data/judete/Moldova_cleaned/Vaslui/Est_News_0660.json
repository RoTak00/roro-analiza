{
  "title": "Vehicule radiate din circulație, descoperite în trafic, la ieșirea din România",
  "content": "Poliţiştii de frontieră vasluieni efectuează cercetări cu privire la doi bărbați cu cetăţenie Republica Moldova care au fost depistați, în trafic, tractând vehicule neîmatriculate.\n\nÎn data de 29 august a.c., în jurul orei 17.15, în Punctul de Trecere a Frontierei Bumbăta- I.T.P.F. Iaşi, s-a prezentat pentru efectuarea formalităţilor de control pentru trecerea frontierei, pe sensul de ieșire din țară, un bărbat cu cetățenie Republica Moldova, în vârstă de 60 de ani, conducând un ansamblu rutier format dintr-un autoturism și o remorcă, aceasta din urmă având număr de înmatriculare specific Marii Britanii.\n\nÎn următoarea zi, 30 august, în jurul orei 01.30, în Punctul de Trecere a Frontierei Albița – I.T.P.F. Iaşi, s-a prezentat pentru efectuarea controlului privind trecerea frontierei, pentru a ieși din țară, un bărbat cu cetățenie română și Republica Moldova, în vârstă de 38 de ani, conducând un ansamblu rutier format dintr-un microbuz și o rulotă, aceasta din urmă având același număr de înmatriculare, specific Marii Britanii, ca al vehiculului trăgător.\n\nLa controlul de frontieră, existând suspiciuni cu privire la starea de înmatriculare vehiculelor tractate, colegii noştri au procedat la efectuarea de verificări suplimentare, în urma cărora au constatat că acestea sunt radiate din circulaţie, iar în prezent nu figurează a fi înmatriculate în circulație de către autoritățile din Marea Britanie sau de un alt stat.\n\nÎn ambele cauze, poliţiştii de frontieră efectuează cercetări sub aspectul săvârşirii infracţiunilor de tractarea unei remorci neînmatriculate sau neînregistrate ori cu număr fals de înmatriculare, repectiv, punerea în circulație a unui vehicul neînmatriculat, la finalizare urmând a fi dispuse măsurile legale care se impun.",
  "metadata": {
    "original_file": "Est_News_0660.html"
  }
}