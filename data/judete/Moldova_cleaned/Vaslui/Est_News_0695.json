{
  "title": "Tarifele de la Festivalul „Constantin Tănase”: Bilet categoria I-70 de lei; bilet categoria II-60 de lei; abonament 500 lei/buc",
  "content": "Tarifele de la Festivalul „Constantin Tănase”: Bilet categoria I-70 de lei; bilet categoria II-60 de lei; abonament 500 lei/buc\n\nConsiliul Județean (CJ) Vaslui va dezbate un proiect de hotărâre privind tarifele biletelor și abonamentelor ce vor fi utilizate în cadrul Festivalului Umorului „Constantin Tănase”. La solicitarea\n\nCentrul Cultural Județean Vaslui tarifele vor fi următoarele: Bilet Festivalul Umorului „Constantin Tănase” – categoria I 70 de lei; Bilet Festivalul Umorului „Constantin Tănase” – categoria II 60 de lei; Abonament la Festivalul Umorului „Constantin Tănase” 500 lei/buc.\n\nCJ Vaslui a alocat suma de 300.000 de lei Centrului Cultural Județean pentru organizarea Festivalului de Umor „Constantin Tănase”. Cea de-a XXVIII-a ediție a festivalului va avea loc în perioada 6-13 octombrie 2024. Începând cu data de 11 septembrie vor fi disponibile biletele și abonamentele pentru evenimentul cultural.\n\nÎn luna aprilie 2024 au fost finalizate și recepționate lucrările aferente obiectivului de investiții „Reparații capitale și refuncționalizare Casa Armatei Vaslui – Centrul Cultural Județean Multifuncțional”.\n\nÎn cadrul proiectului, au fost transformate unele spații mici, fără o funcție bine definită, în săli de conferințe, recitaluri etc., au fost reorganizate spațiile destinate activităților culturale, au fost transformate spațiile în care funcționau restaurantul în spații pentru expoziții etc.\n\nÎn anul 2023, Centrul Județean pentru Conservarea și Promovarea Culturii Tradiționale Vaslui a propus reorganizarea instituției, prin operațiunea juridică de transformare în Centrul Cultural Județean Vaslui.\n\nCentrul Cultural Județean Vaslui, instituție de spectacole de proiecte, asigură inițierea și organizarea de producții artistice proprii prin spectacole coregrafice, folclorice, de teatru, concerte de muzică simfonică, corală, folclorică, etc..",
  "metadata": {
    "original_file": "Est_News_0695.html"
  }
}