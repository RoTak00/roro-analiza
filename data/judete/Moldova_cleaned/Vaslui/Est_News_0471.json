{
  "title": "Start la plata avansului pentru plățile directe! Circa 13.000 de fermieri vasluieni vor primi sprijin financiar",
  "content": "Start la plata avansului pentru plățile directe! Circa 13.000 de fermieri vasluieni vor primi sprijin financiar\n\nMinisterul Agriculturii va demara plata avansului pentru plățile directe începând cu data de 16 octombrie. Prin această măsură se urmărește asigurarea capitalului financiar necesar pentru a permite beneficiarilor să-și elaboreze propriul plan de afaceri și program de dezvoltare.\n\nÎn județul Vaslui, campania de depunere a cererilor pe suprafață din anul trecut a contabilizat următoarele date: număr de cereri depuse 15.939; suprafața totală declarată 271.757, 46 ha.\n\nÎn ceea ce privește situatia plăților în avans și plata finală pe județul Vaslui au fost autorizați în avans 13.598 de fermieri, iar suma totală autorizată la avans a fost de de 13.755.389 euro.\n\nAgenția de Plăți și Intervenție pentru Agricultură (APIA) a publicat raportul de activitate pentru anul 2023. Raportul cuprinde lista completă a plăților pe hectar și pe cap de animal, a plăților compensatorii din cadrul măsurilor de dezvoltare rurală și a plăților de la bugetul de stat, ajutoare de stat, aferente anului 2023.\n\nLa nivelul județului Vaslui, fondurile totale se ridică la 77.433.298 de euro, din care cea mai mare sumă de 39 milioane de euro a fost achitată prin Fondul European de Garantare Agricolă.",
  "metadata": {
    "original_file": "Est_News_0471.html"
  }
}