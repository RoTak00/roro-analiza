{
  "title": "Reținut de polițiști! După ce a consumat alcool, un bărbat din comuna Zorleni a incendiat o casă",
  "content": "Reținut de polițiști! După ce a consumat alcool, un bărbat din comuna Zorleni a incendiat o casă\n\nPoliţiştii Secției 3 Poliție Rurală Bârlad, din cadrul Poliției Municipiului Bârlad, au reținut un bărbat, în vârstă de 71 de ani, din comuna Zorleni, județul Vaslui, bănuit de săvârșirea infracțiunii de distrugere.\n\nPolițiștii Secției 3 Poliție Rurală Bârlad au probat activitatea infracțională a unui bărbat de 71 de ani, din Zorleni, care ar fi provocat distrugeri, prin incendiere, la un imobil din aceeași localitate.\n\nÎn urma cercetărilor efectuate, polițiștii Secției 3 Poliției Rurală Bârlad au stabilit că, în data de 2 august 2024, la ora 01:15, pe fondul consumului de alcool, bărbatul cercetat ar fi incendiat, folosind o substanță inflamabilă, un imobil deținut de o persoana vătămată, bărbat în vârstă de 28 de ani.\n\nÎn aceeași zi, 2 august 2024, ca urmare a administrării probatoriului, polițiștii Secției 3 Poliție Rurală Bârlad au luat față de bărbatul cercetat măsura reținerii, pe o perioadă de 24 de ore. Acesta a fost prezentat Parchetului de pe lângă Judecătoria Bârlad, care a dispus măsura preventivă a controlului judiciar, pe o perioadă de 60 de zile.\n\nCercetările sunt continuate de către polițiști, sub supravegherea Parchetului de pe lângă Judecătoria Bârlad, în vederea stabilirii și probării activității infracționale a bărbatului.",
  "metadata": {
    "original_file": "Est_News_0791.html"
  }
}