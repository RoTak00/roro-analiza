{
  "title": "Evenimentele culturale ale lunii decembrie: teatru, concerte și festival de obiceiuri străvechi!",
  "content": "Pe final de decembrie, Consiliul Județean Vaslui și Centrul Cultural Județean vă invită la o serie de evenimente.\n\nPe 20 decembrie, de la ora 11:00, la Centrul Cultural „Dimitrie Cantemir”, vasluienii vor avea ocazia să urmărească spectacolul de teatru „Bona visurilor mele”. A fost sold out la primele două spectacole, de pe 7 și 13 decembrie, piesa bucurându-se de aprecieri din partea publicului.\n\nPe 21 decembrie, de la ora 18:00, vă invităm la un adevărat regal muzical. La Centrul Cultural „Dimitrie Cantemir” va avea loc Concertul Extraordinar de Crăciun susținut de Orchestra Filarmonicii din Bacău, invitatul special al serii este celebra soprană, Irina Baianț.\n\nPe 22 decembrie, de la ora 18:00, corala Fantasia va susține un concert de colinde la Catedrala municipală „Sf. Arhangheli Mihail și Gavriil” din Vaslui. Intrarea este liberă!\n\nÎn acest an, Festivalul de Datini și Obiceiuri de Iarnă va avea loc pe 23 decembrie, începând cu ora 10.30, în Centrul Civic al Muncipiului Vaslui.\n\nParticipă 20 de formații de datini și obiceiuri de iarnă reprezentative pentru județul Vaslui.\n\nToate evenimentele sunt organizate de Consiliul Județean și Centrul Cultural Județean în parteneriat cu Primăria municipiului Vaslui.",
  "metadata": {
    "original_file": "Est_News_0171.html"
  }
}