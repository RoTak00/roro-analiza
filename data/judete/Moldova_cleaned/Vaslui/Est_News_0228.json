{
  "title": "Autoturism descoperit în trafic la o zi după radierea din circulație",
  "content": "Poliţiştii de frontieră din cadrul Punctului de Trecere a Frontirei Albiţa efectuează cercetări cu privire la un bărbat cu cetăţenie română și Republica Moldova care a fost depistat în trafic, conducând un autoturism neîmatriculat.\n\nÎn ziua de 01 decembrie a.c, în jurul orei 16.00, în Punctul de Trecere a Frontierei Albiţa – ITPF Iaşi, s-a prezentat pentru efectuarea formalităţilor de control, un bărbat cu cetățenie română și Republica Moldova, în vârstă de 27 de ani, conducând un autoturism, cu număr de înmatriculare specific Elveției.\n\nLa controlul de frontieră, existând suspiciuni cu privire la starea de înmatriculare a autoturismului în cauză, colegii noştri au procedat la efectuarea de verificări suplimentare, în urma cărora au constatat că acesta a fost radiat din circulaţie de autorităţile din Elveția, în urmă cu o zi, la data de 30.11.2024 și că în prezent nu figurează a fi înmatriculat în circulație de către un alt stat.\n\nÎn cauză, poliţiştii de frontieră efectuează cercetări sub aspectul săvârşirii infracţiunilor de punerea în circulaţie sau conducerea pe drumurile publice a unui autoturism neînmatriculat, la finalizare urmând a fi dispuse măsurile legale care se impun.",
  "metadata": {
    "original_file": "Est_News_0228.html"
  }
}