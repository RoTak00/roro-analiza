{
  "title": "Ziua de Curățenie Națională – 21 septembrie 2024: 76 de primării din județul Vaslui s-au înscris în campanie",
  "content": "Ziua de Curățenie Națională – 21 septembrie 2024: 76 de primării din județul Vaslui s-au înscris în campanie\n\nAgenția pentru Protecția Mediului (APM) Vaslui participă și în acest an la Ziua Națională a Curățeniei, un eveniment anual organizat de Let’s Do It, România.\n\nÎn ultimii doi ani, marcarea acestui eveniment s-a bucurat de un succes remarcabil în județul Vaslui, deoarece s-au mobilizat 5000 de voluntari, cu ajutorul au fost ecologizate arealele naturale ale localităților vasluiene.\n\nPână la această dată, alături de APM Vaslui și-au exprimat susținerea: Consiliul Județean Vaslui, Instituția Prefectului Județul Vaslui, Inspectoratul Școlar Vaslui, Inspectoratul de Jandarmi Vaslui, Inspectoratul pentru Situații de Urgență Vaslui, Direcția Silvică Vaslui, Penitenciarul Vaslui.\n\n„La nivelul județului Vaslui, deja s-au înscris prin intermediul aplicației, pentru a participa la campania națională “Ziua de Curățenie Națională – 21 septembrie 2024”: 76 de primării, unități de învățământ, grupuri de voluntari. S-a ajuns la un număr de 4.298 de voluntari înscriși. Înscrierile continuă prin intermediul aplicației pusă la dispoziție de Asociația “Let’s do it România!”, accesând următorul link: https://app.letsdoitromania.ro/ . Alătură-te celor 2,2 milioane de voluntari care au făcut România mai curată la ultimele acțiuni Let’s Do It, Romania! Împreună redăm frumusețea naturii, strângem deșeurile și petrecem o zi alături de oameni dornici să facă fapte bune!” , precizează reprezentanții APM Vaslui.",
  "metadata": {
    "original_file": "Est_News_0608.html"
  }
}