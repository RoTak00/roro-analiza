{
  "title": "Investiție în municipiul Vaslui: Complex de servicii comunitare în valoare de 139,7 milioane de lei",
  "content": "Investiție în municipiul Vaslui: Complex de servicii comunitare în valoare de 139,7 milioane de lei\n\nConsiliul Local Vaslui a aprobat la începutul anul 2022 documentaţia şi indicatorii tehnico-economici pentru obiectivul de investiţii „Construire Complex de Servicii Comunitare, Str, Mareșal C-tin Prezan, municipiul Vaslui”.\n\nUlterior, s-a realizat proiectul tehnic pentru obiectul ,,Construire cantină socială, centru rezidenţial persoane fără adăpost, adăpost de noapte” şi a fost încheiat contractul de lucrări din data de 14 iunie 2024 având ca obiect construcția unei cantine sociale, obiectiv din cadrul complexului de servicii comunitare.\n\n„Urmare a încheierii contractului de lucrări cât şi a aplicării unor prevederi din Hotărârea 1116/2023 pentru modificarea şi completarea Hotărârii Guvernului nr. 907/2016 privind etapele de elaborare şi conţinutul cadru al documentaţiilor tehnico-economice aferente obiectivelor/proiectelor de investiţii finanţate din fonduri publice se impune actualizarea indicatorilor economici ai obiectivului de investiţii”, se arată în raportul la proiectul de hotărâre.\n\nPrin urmare, valoarea totală pentru proiectul „Construire cantină socială, centru rezidenţial persoane fără adăpost, adăpost de noapte” conform devizului general este în valoare de 35.612.965 lei (cu TVA).\n\nValoarea totală pentru „Construire complex de servicii comunitare, str. Mareşal C-tin Prezan, municipiul Vaslui” conform devizului general este de 193.718.012 lei (cu TVA).",
  "metadata": {
    "original_file": "Est_News_0256.html"
  }
}