{
  "title": "Articole pirotehnice, însumând 146 de focuri, oprite din drumul către Republica Moldova",
  "content": "Poliţiştii de frontieră din Punctul de Trecere a Frontierei Albița efectuează cercetări în privinţa unui bărbat cu cetățenie română și Republica Moldova asupra căruia au fost descoperite articole pirotehnice, deşi acesta nu deţinea autorizaţie pentru a efectua operaţiuni cu astfel de materiale.\n\nÎn ziua de 27 iunie a.c., în jurul orei 00.00, în Punctul de Trecere a Frontierei Albița-ITPF Iaşi, s-au prezentat pentru efectuarea formalităţilor de control, pentru a ieși din ţară, în calitate de pasager al unui microbuz, un bărbat cu cetățenie română și Republica Moldova, în vârstă de 37 ani.\n\nCu ocazia controlului de frontieră efectuat asupra mijlocului de transport și persoanelor, echipa comună de control a descoperit, în bagajele pasagerului, cutii ce conțineau articole pirotehnice, însumând 146 de focuri, din clasa F2.\n\nÎn urma verificărilor specifice efectuate s-a concluzionat că bărbatul nu deţine autorizaţie pentru a efectua operaţiuni cu astfel de materiale pirotehnice.\n\nPoliţiştii de frontieră efectuează cercetări în cauză sub aspectul săvârşirii infracţiunii de operațiuni cu articole pirotehnice efectuate fără drept, la finalizare urmând a fi dispuse măsurile legale care se impun.\n\nConform prevederilor legale, produsele, în valoare totală de 700 de lei, au fost reţinute în vederea continuării cercetărilor.",
  "metadata": {
    "original_file": "Est_News_0971.html"
  }
}