{
  "title": "Parlamentarii județului Vaslui. Biroul Electoral Central a finalizat repartizarea mandatelor de senator și deputat",
  "content": "La Senat, vasluienii vor avea ca reprezentanți pe Laura Stoiciu, de la PSD. Cristian Bem, de la SOS, a câștigat un mandat, la redistribuire, ca și vasluianul Cătălin Mândru, de la USR, fostul viceprimar al municipiului Vaslui.\n\nLa Camera Deputaților surpriza cea mare a redistribuirii, și nu a votului, este Kántor Boglárka, care cu 544 de voturi a devenit deputat de Vaslui. O altă surpriză este prezența scăzută a pesediștilor printre „reprezentanții” deputați, cu doar doi reprezentanți, preșeidntele organziației, Adrian Solomon și Ana Rinder, managerul Spitalului Județean de Urgență. Laura Gherasim de la AUR a reușit să obțină un mandat, ca și deputatul în funcție Mihai Botez, președintele USR Vaslui.\n\nPlecată de la AUR, Raisa Enachi, președinta SOS Vaslui, le-a făcut o surpriză extrem de neplăcută foștilor colegi, organizația sa județeană ducându-se cu doi reprezentanți în Parlament, atât la Senat, cât și la Camera Deputaților. Partidul POT a reușit o victorie și la Vaslui, trimițându-l ca deputat pe anonimul Andrei Teslariu.",
  "metadata": {
    "original_file": "Est_News_0211.html"
  }
}