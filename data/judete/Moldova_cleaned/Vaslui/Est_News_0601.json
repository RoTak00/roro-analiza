{
  "title": "Forțele de Muncă Vaslui organizează bursa locurilor de muncă pentru absolvenţii promoţiei 2024",
  "content": "Agenţia Judeţeană pentru Ocuparea Forţei de Muncă (AJOFM) Vaslui va organiza „Bursa locurilor de muncă pentru absolvenţi” în data de 11 octombrie, cu începere de la ora 09 00 .\n\nLaura Toporăscu, purtător de cuvânt al AJOFM Vaslui, a precizat că obiectivul principal al acestui eveniment îl constituie creşterea gradului de ocupare pentru absolvenţi. De la bursă nu sunt excluse alte categorii de persoane aflate in căutarea unui loc de muncă prin întâlnirea directă a cererii cu oferta de locuri de muncă, în condiţiile unei concurenţe loiale transparente, care să permită realizarea unui echilibru intre acestea.\n\n„Bursa locurilor de muncă pentru absolvenţi reprezintă o oportunitate pentru toţi solicitanţii de locuri de muncă interesaţi de a cunoaşte mai bine piaţa muncii, ofertele de locuri de muncă, pentru a putea astfel să aleagă un loc de muncă, conform pregătirii lor profesionale, sau in ultimă instanţă să se (re)orienteze profesional spre ocupaţii cu posibilităţi mai mari de angajare pe termen mediu şi lung” , a spus Laura Toporăscu.\n\nAgenţii economici interesaţi să participe la bursă trebuis să contacteze AJOFM Vaslui, pentru a transmite oferte de locuri de muncă vacante pe adresa de email: ajofm.vs@anofm.gov.ro, în care să specifice opţiunea participării la bursă, numărul de locuri de muncă de care dispun, cât şi meseriile în care sunt aceste locuri vacante.",
  "metadata": {
    "original_file": "Est_News_0601.html"
  }
}