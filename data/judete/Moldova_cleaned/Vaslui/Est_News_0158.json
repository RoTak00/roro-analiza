{
  "title": "Peste 300 de copii din cadrul Complexului de Servicii Comunitare Bârlad l-au primit pe Moș Crăciun",
  "content": "Peste 300 de copii din cadrul Complexului de Servicii Comunitare Bârlad l-au primit pe Moș Crăciun\n\nCu toții îl așteptăm, zilele acestea, pe Moș Crăciun! Iar Moșul, cu desaga plină de daruri, vine la toți copii! Magia întâlnirii cu cel mai important personaj al iernii aduce zâmbete și fericire în sufletele tuturor, iar colindele și bradul frumos împodobit amplifică spiritul Crăciunului!\n\nPeste 300 de beneficiari, copii, tineri și adulți, din cadrul Complexului de Servicii Comunitare pentru Persoana cu Dizabilități (CSCPD) Bârlad, din structura Direcției Generale de Asistență Socială și Protecția Copilului Vaslui, l-au primit cu brațele deschise pe Moș Crăciun, la întâlnire fiind prezent și Ciprian Trifan, președintele Consiliului Județean Vaslui. Evenimentul, intitulat „Vine Moș Crăciun!”, a beneficiat de invitați speciali, beneficiarii din cadrul Spitalului de Psihiatrie Murgeni, care au prezentat un emoționant program de colinde și cântece de sărbători.\n\nCu ajutorul sponsorului, Asociația ChildsLife, Moșul a împărțit cadouri personalizate tuturor copiilor și tinerilor și a promis că va reveni, pentru că, ne-a spus el, mai are încă multe, multe daruri pentru toți cei care, cu emoție și dragoste, i-au scris!",
  "metadata": {
    "original_file": "Est_News_0158.html"
  }
}