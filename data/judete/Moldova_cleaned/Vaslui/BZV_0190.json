{
  "title": "Accident rutier între un autoturism și o autospecială a Poliției de Frontieră, pe DN 24A, la ieșirea din Huși - FOTO",
  "content": "Un eveniment rutier s-a produs miercuri dimineață, 16 octombrie, pe Drumul Național 24A, în zona Ciușmelei Hagitei, la ieșirea din Huși spre Gura Vaii. Un autoturism marca Volkswagen, condus de un șofer care se deplasa pe direcția Gura Vaii-Huși, a pierdut controlul asupra direcției de mers, intrând în coliziune frontală cu o autospecială a Poliției de Frontieră aflată în patrulare.\n\nDin fericire, în urma impactului nu s-au înregistrat victime. Ambii șoferi au fost supuși testării alcoolscopice, iar rezultatele au fost negative în ambele cazuri, confirmând că niciunul dintre conducători nu se afla sub influența alcoolului.",
  "metadata": {
    "original_file": "BZV_0190.html"
  }
}