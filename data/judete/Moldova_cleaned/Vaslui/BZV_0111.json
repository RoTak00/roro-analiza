{
  "title": "Condamnat la zeci de ani închisoare pentru furt, căutat de autorități, descoperit și reținut în PTF Albița - FOTO",
  "content": "Poliţiştii de frontieră din Punctul de Trecere a Frontierei Albiţa au depistat şi reţinut un tânăr cu cetățenie română și Republica Moldova, căutat de autorităţile din Belgia, care era condamnat la o pedeapsă privativă de libertate de 15-20 de ani pentru săvârşirea infracţiunii de furt sub amenințare și cu violență pe teritoriul acestui stat.\n\nÎn ziua de 25 noiembrie, în jurul orei 05.50, în Punctul de Trecere a Frontierei Albiţa , s-a prezentat pentru efectuarea formalităţilor de control, pentru a intra în țară, pasager într-un mijloc de transport, un bărbat cu cetățenie română și Republica Moldova, în vârstă de 25 de ani.\n\n„La controlul de frontieră, colegii noştri au constatat că pe numele tânărului era o alertă de punere în aplicare a unui mandat de arestare şi predare sau extrădare emis de autorităţile din Belgia, din data de 12.11.2024, acesta fiind condamnat la o pedeapsă privativă de libertate de 20 de ani fiind autorul unei infracţiuni de furt sub amenințare și cu violență, săvârşiță pe teritoriul acestui stat.” declara cei de la politia de frontiera\n\nPersoana în cauză a fost predată unei echipe operative din cadrul Serviciului de Investigaţii Criminale al Inspectoratului Județean de Poliție Vaslui în vederea luării măsurilor legale ce se impun.",
  "metadata": {
    "original_file": "BZV_0111.html"
  }
}