{
  "title": "Concursul Regional de Matematică „Misterele Matematicii” va avea loc la Școala „Ștefan cel Mare” Vaslui",
  "content": "Concursul Regional de Matematică „Misterele Matematicii” va avea loc la Școala „Ștefan cel Mare” Vaslui\n\nPe data de 16 noiembrie 2024, la Școala Gimnazială „Ștefan cel Mare” Vaslui va avea loc ediţia a XVIII-a a Concursului Regional de Matematică „Misterele Matematicii”.\n\nConcursul este organizat în colaborare cu Inspectoratul Școlar Județean (ISJ) Vaslui, Casa Corpului Didactic Vaslui și Societatea de Științe Matematice din România, filiala Vaslui.\n\nConcursul se adresează elevilor din clasele IV-VII și are ca scop stimularea interesului față de matematică și dezvoltarea perspicacității elevilor.\n\n`Problemele au o structură diferită celor des întâlnite în sala de clasă și necesită intuiție, ingeniozitate și aplicarea practică a cunoștințelor teoretice. Mai multe informații se află pe site-ul https://scoala5vaslui.ro/misterele-matematicii/ ”, au precizat reprezentanții ISJ Vaslui.",
  "metadata": {
    "original_file": "Est_News_0338.html"
  }
}