{
  "title": "Barbat retinut de politistii huseni",
  "content": "Poliţiştii Biroului de Investigații Criminale, din cadrul Poliției Municipiului Huși, au reținut un bărbat, în vârstă de 37 de ani, din comuna Pădureni, județul Vaslui, bănuit de săvârșirea infracțiunii de furt calificat, în formă continuată.\n\nPolițiștii Biroului de Investigații Criminale Huși au documentat și probat activitatea infracțională a unui bărbat, în vârstă de 37 de ani, bănuit de comiterea unei infracțiuni de furt calificat, în formă continuată, la data de 28 august 2024, în municipiul Huși.\n\nÎn urma cercetărilor efectuate, polițiștii hușeni au stabilit faptul că, la data sus-menționată, în intervalul orar 16.00 – 17.30, persoana bănuită de comiterea infracțiunii ar fi pătruns, fără drept, în două locuințe amplasate pe străzile Ion Patraș și Ion Cernătescu, din municipiul Huși, de unde ar fi sustras un telefon mobil.\n\nPrejudiciul cauzat în urma săvârșirii infracțiunii, estimat la 2.000 de lei, a fost recuperat integral.\n\nLa data de 29 august 2024, ca urmare a administrării probatoriului, polițiștii Biroului de Investigatii Criminale Huși au luat față de bărbatul cercetat măsura reținerii, pe o perioadă de 24 de ore.\n\nLa data de 30 august 2024, acesta a fost prezentat Judecătoriei Huși, la propunerea Parchetului de pe lângă Judecătoria Huși, care a dispus măsura arestării preventive, pe o perioadă de 30 de zile.\n\nCercetările sunt continuate de către polițiști, sub supravegherea Parchetului de pe lângă Judecătoria Huși, în vederea stabilirii și probării întregii activității infracționale a bărbatului cercetat.",
  "metadata": {
    "original_file": "BZV_0275.html"
  }
}