{
  "title": "Durata de realizare a proiectului de la Centrul Școlar Elisabeta Polihroniade Vaslui va fi prelungită",
  "content": "„Proiectul este finanțat prin Programul Operațional Regional 2014-2020 și are ca obiectiv creșterea eficienței energetice a clădirii școlii, imobil care a fost construit în anul 1975. În vederea realizării investițiilor prevăzute în cadrul proiectului, a fost elaborată în anul 2020 documentația tehnico-economică și au fost actualizați indicatorii tehnico-economici” , se arată în referatul la proiectul de hotărâre.\n\nProcedura de licitație a proiectului a fost finalizată în anul 2021 și, după realizarea contractului, s-a stabilit restul rămas de executat și s-a lansat o nouă procedură de achiziție publică pentru acesta. Procedura s-a finalizat având o valoare de 2.361.267 lei, inclusiv TVA. Valoarea totală a devizului general cu TVA este de 7.833.677 de lei.\n\nPe parcursul realizării lucrărilor prevăzute în cadrul acestui contract, a apărut necesitatea unor lucrări suplimentare, care nu puteau fi prevăzute în faza de proiectare. Aceste lucrări vizează actualizarea soluțiilor tehnice pentru instalațiile electrice din cadrul proiectului tehnic conform situației particulare identificate pe teren în toată perioada execuției; – actualizarea și corelarea în funcție de situațiile particulare identificate în teren pentru: alimentarea generală a obiectivului; iluminatul de panică/de intervenție etc.\n\nDe asemenea, va fi actualizată și durata de realizare a investiției, în conformitate cu actele adiționale încheiate pe parcursul derulării investiției, de la 29 la 37 de luni.",
  "metadata": {
    "original_file": "Est_News_1013.html"
  }
}