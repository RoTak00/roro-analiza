{
  "title": "Ședință de lucru a autorităților locale cu reprezentanții Penitenciarului Vaslui",
  "content": "În sala de ședințe a Consiliului Local a avut loc o activitate a Penitenciarului Vaslui care a vizat întâlnirea de lucru cu reprezentanți ai instituțiilor publice și ai organizațiilor neguvernamentale pentru bilanțul anual al activității desfășurate de această instituție. De asemenea, a fost realizată o analiză privind atingere obiectivelor cuprinse în strategia națională de reintegrare socială a persoanelor private de libertate.\n\nViceprimarul Valeriu Caragață a reprezentat Primăria Municipiului Vaslui, ocazie cu care a reafirmat sprijinul instituțional și față de proiectele pe care Penitenciarul Vaslui le are în derulare, cât și pentru implementarea obiectivelor cuprinse în viitoarea strategie națională.\n\nDeși nu a putut fi prezent la întâlnirea de lucru, primarul Lucian Braniște a transmis mesajul că „Reintegrarea socială a persoanelor private de libertate este un efort comun al multor instituții, întrucât această acțiune atinge numeroase fațete ale vieții sociale. De aceea, implicarea activă și conștientă fiecăruia dintre noi, ca autorități în anumite domenii de activitate, poate duce la rezultatele pozitive pe care strategiile naționale le-au prevăzut. Rămânem partenerii oricărei autorități locale ce are în vedere creșterea gradului de siguranță și ridicarea nivelului de trai al cetățenilor”, a spus Lucian Braniște.",
  "metadata": {
    "original_file": "Est_News_0227.html"
  }
}