{
  "title": "Centrul EUROPE DIRECT Vaslui a dat startul Săptămânii Mobilității Europene",
  "content": "Centrul Europe Direct Vaslui a marcat începutul Săptămânii Mobilității Europene (16-22 septembrie) cu evenimentul „EU cu IA pe bicicletă”.\n\nManifestarea a avut două momente distincte. Dimineața a fost dedicată mișcării, fiind organizat un tur cu bicicleta, pentru a promova un alt mijloc de mobilitate urbană.\n\nCu ajutorul Clubului de Ciclism Vaslui, copii, tineri și adulți au încurajat mersul cu bicicleta, considerat cel mai practic mijloc de deplasare.\n\nDupă amiază, Librăria Cărturești Vaslui a găzduit un concert al Trupei „Trei Parale”, fiind astfel promovată și tradiția prin muzica veche.\n\nCei prezenți au asistat la o remarcabilă incursiune melodică în muzica autohtonă, membrii trupei reconstituind cu originalitate imaginea muzicii românești de acum mai bine de 150 de ani, grație și instrumentelor arhaice țărănești folosite în timpul recitalului.",
  "metadata": {
    "original_file": "Est_News_0606.html"
  }
}