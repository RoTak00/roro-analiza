{
  "title": "Șase accidente de muncă într-o singură lună! Inspecția Muncii Vaslui a sancționat 49 de angajatori",
  "content": "Inspectorii de muncă din cadrul inspectoratului Teritorial de Muncă (ITM) Vaslui au desfășurat luna trecută vizite de inspecție la 72 de angajatori şi au încheiat 71 de procese verbale de control.\n\nÎn urma vizitelor de inspecţie în domeniu sănătății și secutrității în muncă au fost constatate 94 de neconformităţi. Pentru neregulile constatate au fost sanctionaţi un număr de 49 de angajatori, fiind aplicate 88 de sancţiuni contravenţionale.\n\nTot în luna trecută au fost comunicate de angajatori un număr de șase evenimente, în care au fost implicaţi lucrători urmând a fi finalizate cercetări în vederea stabilirii caracterului lor.\n\n„În îndeplinirea obiectivelor prevăzute de Legea nr. 108/1999, inspectorii de muncă au desfăşurat în luna iunie 2024 activităţi specifice urmărind respectarea prevederilor legale în domeniul relaţiilor de muncă şi a securităţii şi sănătăţii în muncă. Activitatea zilnică a inspectorilor de muncă a vizat, cu prioritate, sancţionarea muncii nedeclarate, rezultatele controalelor efectuate fiind comunicate, zilnic, către Inspecţia Muncii” , a spus Gheorghe Chirvase, inspector șef al ITM Vaslui.",
  "metadata": {
    "original_file": "Est_News_0870.html"
  }
}