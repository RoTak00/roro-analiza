{
  "title": "Bani pentru cultivatorii de usturoi! Decontările se ridică la suma de 181.228 de lei",
  "content": "Bani pentru cultivatorii de usturoi! Decontările se ridică la suma de 181.228 de lei\n\nȊn data de 17 decembrie 2024, reprezentanţii Direcţiei pentru Agricultură Judeţene (DAJ) Vaslui au efectuat decontările către 21 de beneficiari înscriși în programul usturoi. Finanțarea în valoare totală de 181.228 de lei reprezintă grant financiar acordat producătorilor agricoli cultivatori de usturoi, în vederea compensării parțiale a pierderilor la culturile de usturoi înființate în toamna anului 2023-primăvara anului 2024.\n\nDecontările s-au efectuat conform prevederilor din Ordonanţa de Urgenţă nr. 13 din 28 /2024 privind instituirea unei scheme de ajutor de stat pentru compensarea parțială a pierderilor la cultura de tomate în spații protejate și cultura de usturoi, în contextul crizei provocate de agresiunea Rusiei împotriva Ucrainei\n\nAstfel, sumele acordate producătorilor agricoli din judeţul Vaslui, cu titlu de ajutor de stat, a reprezentat o suprafaţă totală înscrisă de 24,49 ha cultură cu usturoi, din care suprafeţe mari înfiinţate în localităţile Puiești – 2.76ha, Ibănești – 2.37 ha, Bogdăniţa -2.28 ha, iar suprafeţe mai mici – de minimum 0.3 ha – în Rebricea, Puiești, Bogdăniţa, Ştefan cel Mare, Pogana, Roșiești și Iana.\n\n„Referitor la cuantumul ajutorului de stat, acesta a fost acordat per beneficiar în echivalentul în lei al sumei de 1.500 euro/ha, stabilit la cursul de schimb comunicat de Banca Națională a României în data de 1 august 2023, de 4,9334 lei pentru un euro”, a spus Gigel Crudu, directorul DAJ Vaslui.",
  "metadata": {
    "original_file": "Est_News_0166.html"
  }
}