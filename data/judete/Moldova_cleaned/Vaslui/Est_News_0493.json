{
  "title": "Poștașii vasluieni sunt în sărbătoare",
  "content": "Ziua Mondială a Poștei a fost marcată la Vaslui printr-un simpozion în sala de ședințe a Consiliului Județean Vaslui.\n\nÎn cadrul manifestării a fost prezentată o scurtă istorie a Poștei Române și au fost purtate discuții pe marginea temei din acest an: „150 de ani de a permite comunicare și de a împuternici popoarele între națiuni”.\n\nDe asemenea, cele mai importante colective ale Oficiului Județean de Poștă Vaslui au fost premiate de conducere.\n\nCiprian-Ionuț Trifan, președintele Consiliului Județean Vaslui, i-a numit „adevărați eroi” pe poștași, care au mai puțin vizibilitate publică, dar care contribuie la viața comunităților noastre.\n\n„Sper ca Poșta Română să încerce mai mult, să-și dorească mai mult de dragul acestor oameni care pun suflet în această muncă, care nu este ușoară. De la an la an s-a mai făcut câte ceva, dar suntem departe de ceea ce ne dorim fiecare. Un poștaș trece și prin ploaie, și prin vânt, trebuie să aibă grijă de ceea ce are lângă el, să fie atent. Nu este ușor! Este un om care mai mult. Cred că fiecare dintre noi trebuie să uităm cu atenție la ce se întâmplă la această companie. Vă mulțumesc pentru colaborare și vă stau la dispoziție cu orice problemă. La mulți ani!”, a transmis Ciprian-Ionuț Trifan, președintele Consiliului Județean Vaslui.\n\nÎn holul instituției a avut loc o expoziție de plicuri poștale, organizată de Biblioteca Județeană „Nicolae Milescu Spătarul” Vaslui.",
  "metadata": {
    "original_file": "Est_News_0493.html"
  }
}