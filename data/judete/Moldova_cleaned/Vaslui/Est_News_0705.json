{
  "title": "Apartamentele pentru tineri din Zona Industrială se construiesc tot mai scump! Costul unui metru pătrat este de 1.050 de euro",
  "content": "Apartamentele pentru tineri din Zona Industrială se construiesc tot mai scump! Costul unui metru pătrat este de 1.050 de euro\n\nMajorarea prețului la materialele de construcții crește factura realizării proiectului „Construire locuințe pentru tineri în municipiul Vaslui”. Astfel, costul pe metru pătrat de suprafaţă construita crește de la 794 euro/mp la 1050 euro.mp. În Zona Industrială vor fi construite cinci blocuri cu 100 de locuințe pentru tineri. Vor fi 40 de apartamente cu o cameră, 40 de apartamente cu două camere și 20 de apartamente cu trei camere.\n\nPrin proiectul „Construire locuințe pentru tineri în Municipiul Vaslui” în municipiul reședință de județ vor fi construite în fosta Zonă Industrială cinci blocuri cu 100 de locuințe pentru tineri. Vor fi 40 de apartamente cu o cameră, 40 de apartamente cu două camere și 20 de apartamente cu trei camere. Blocurile vor fi dotate cu lift interior, centrală proprie de bloc, spații de parcare etc. Finanțarea este asigurată în cadrul Planului Național de Redresare și Reziliență (PNRR), Componenta 10.\n\nPe fondul locativ este obligatoriu realizarea a 45 de stații de reîncărcare pentru vehicule electrice. Prin urmare, pentru diferența de până la 12 milioane de euro care este alocată municipiului Vaslui se vor achiziționa 10 mijloace de transport electrice.\n\nPentru municipiile reşedinţă de judeţ, numărul minim de staţii este 45. Minim 25% vor avea o putere de cel puţin 50 kW, iar restul staţiilor vor avea o putere de cel puţin 22 kW.\n\nÎn urma elaborării studiului de fezabilitate și a proiectului tehnic, devizul general şi indicatorii tehnico economici aprobaţi prin HCL nr. 136/21.09.2023 au suferit modificări din cauza majorării preţului materialelor de construcţii. Prin urmare, rezultă un cost mai mare pe metru pătrat de suprafaţă construita de la 794 euro/mp la 1050 euro.mp la care se adaugă și valoarea utilităţilor și a parcărilor.\n\nAstfel, bugetul total al proiectului va fi în valoare de 65.209.626 lei cu TVA, din care 36.279.846 lei cu TVA reprezintă cheltuieli eligibile, suportate din Planul Naţional de Redresare şi Rezilienţă, iar 28.929.780 lei cu TVA reprezintă cheltuieli neeligibile, suportate din bugetul local.",
  "metadata": {
    "original_file": "Est_News_0705.html"
  }
}