{
  "title": "Proiect de peste 22 de milioane de lei pentru înființarea unei rețele de canalizare în comuna Ciocani",
  "content": "Proiect de peste 22 de milioane de lei pentru înființarea unei rețele de canalizare în comuna Ciocani\n\nMinisterul Dezvoltării a semnat un contract de finanțare pentru înființarea unei rețele de canalizare în comuna Ciocani. Finanțarea este realizată prin Programul Național de Investiții „Anghel Saligny” și are o valoare totală de 22.668.498 de lei.\n\nConform criteriilor de selectare din cadrul Programului „Anghel Saligny”, în județul Vaslui, din totalul celor 178 solicitări de finanțare, au fost aprobate 134 de obiective de investiții. Valoarea totală a proiectelor se ridică la 1.444.627.056,57 lei, reprezentând aproximativ 58% din cuantumul tuturor solicitărilor de finanțare.\n\nProgramului „Anghel Saligny” are un buget alocat pentru următorii șapte ani de 50 miliarde de lei și vizează investiții în dezvoltarea infrastructurii. Programul funcționează pe modelul PNDL, cu câteva diferențe privind depunerea proiectelor, realizarea investițiilor, decontarea cheltuielilor.",
  "metadata": {
    "original_file": "Est_News_0748.html"
  }
}