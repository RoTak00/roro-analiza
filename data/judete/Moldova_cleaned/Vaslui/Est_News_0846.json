{
  "title": "Goscom Vaslui se pregătește pentru anotimpul rece! 125 de apartamente sunt branșate la sistemul centralizat de încălzire",
  "content": "Goscom Vaslui se pregătește pentru anotimpul rece! 125 de apartamente sunt branșate la sistemul centralizat de încălzire\n\nSC Goscom Vaslui va furniza energie termică beneficiarilor și în sezonul rece 2024-2025. Consiliul Local Vaslui urmează să aprobe un proiect de hotărâre pentru prelungirea contractului de delegare prin atribuire directă a gestiunii serviciului public de alimentare cu energie termică în sistem centralizat.\n\nÎn prezent, Goscom Vaslui furnizează energie termică pentru 125 de apartamente, prin următoarele puncte de producţie a energiei termice: CT bloc ANL 80 ap (Zona Metalurgiei), CT bloc ANL 35 ap (Crucea Gării), CT bloc 40 G\n\n„ Serviciul public de alimentare cu energie termică în sistem centralizat din municipiul Vaslui, face parte din sfera serviciilor comunitare de utilităţi publice şi cuprinde totalitatea activităţilor privind producerea, distribuţia şi furnizarea energiei termice desfăşurate la nivelul unităţii administrativ-teritoriale, sub conducerea, coordonarea şi responsabilitatea autorităţilor publice locale, în scopul asigurării energiei termice necesare încălzirii şi preparării apei calde de consum pentru populaţie” , se arată în raportul la proiectul de hotărâre.\n\nAleșii locali au aprobat din anul 2019 delegarea gestiunii prin atribuire directă către Goscom Vaslui a serviciului public de alimentare cu energie termică în sistem centraliza.",
  "metadata": {
    "original_file": "Est_News_0846.html"
  }
}