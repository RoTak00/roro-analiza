{
  "title": "În Parcul Copou din municipiul Vaslui va fi organizat un târg de adopții pentru câini fără stăpân",
  "content": "În Parcul Copou din municipiul Vaslui va fi organizat un târg de adopții pentru câini fără stăpân\n\nPrimăria Vaslui va organiza sâmbătă, 12 octombrie 2024, între orele 9 – 16, în Parcul Copou, o nouă ediție a Târgului de adopții ai câinilor fără stăpân.\n\n„Câinii propuși spre adopție sunt sociabili, sterilizați, vaccinați, deparazitați intern și extern și indentificați prin individualizare cu crotalii. Ulterior adoptării, câinii vor fi microcipați subcutanat, vor primi carnete de sănătate și vor fi înscriși în Registrul Național al câinilor cu stăpân. Atenție, pentru locuințele situate în condominii (blocuri), dacă doriți să adoptați simultat doi câini, este necesar acceptul scris al vecinilor și/sau al asociației de proprietari/locatari” , anunță Primăria Vaslui.\n\nAcțiunea va avea loc pe terenul de tenis de la intrarea în Parcul Copou din municipiul Vaslui, iar cei care vor dori să adopte unul sau mai mulți câini trebuie să prezinte actul de identitate și o copie după actul de proprietate ori a terenului deținut, pentru a deminstra că au spațiul necesar creșterii animaelor adoptate.\n\nCostul tuturor procedurilor necesare procesului de adopție, inclusiv al microcipării și eliberării carnetului de sănătate, sunt gratuite.",
  "metadata": {
    "original_file": "Est_News_0498.html"
  }
}