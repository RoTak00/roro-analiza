{
  "title": "Excursie la Cheile Bicazului &#8211; Lacul Roșu și tabără la Mănăstirea Moreni, pentru elevii Seminarului Teologic din Huși",
  "content": "Cu binecuvântarea Preasfințitului Părinte Ignatie, Episcopul Hușilor, s-a derulat a III- ediție a Taberei de vară, organizată pentru elevii Seminarului Teologic Ortodox din Huși, în cadrul Proiectului Educațional Județean „Înnoire prin credință”.\n\nNoutatea acestei ediții a constituit-o faptul că la tabăra și excursia din acest an au participat atât elevi ai clasei a V-a Franceză intensiv, profil nou înființat în cadrul unității de învățământ, cât și cei recent admiși la Seminar, elevi ai claselor a IX-a.\n\nCu această ocazie, elevii unității de învățământ au avut posibilitatea de a se întâlni și interacționa cu generația proaspăt absolventă, de a lega prietenii și a schimba opinii pe diferite teme, pentru a se putea integra și adapta cât mai bine în noul mediu școlar și social.\n\n„ În cadrul programului liturgic, a fost inclusă și o slujbă de priveghere de toată noaptea de care au beneficiat tinerii participanți la tabără, prin aceasta deschizându-se elevilor proaspăt admiși la seminar noi perspective asupra vieții spirituale. Evenimentul s-a desfășurat într-un cadru non-formal relaxat și plăcut, drept pentru care ținem să mulțumim din suflet unor oameni foarte dragi, care au făcut această poveste posibilă: Preasfințitului Părinte Ignatie; arhimandritului Meletie Mercaș și întregii obști mănăstirești, , domnului manager general al SC Viacons Rutier SRL, ing. Ioan Ciomaga, și SC Enache Morărit SRL”,a menționat părintele Petru Oprea, directorul Seminarului Teologic din Huși.",
  "metadata": {
    "original_file": "Est_News_0785.html"
  }
}