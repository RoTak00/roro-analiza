{
  "title": "Consiliul Județean Vaslui își achiziționează un sistem de votare electronic",
  "content": "Consiliul Județean Vaslui a lansat procedura pentru îndeplinirea contractului de achiziţie publică „Sistem de votare electronic”. Sursa de finanţare a contractului care urmează să fie atribuit este bugetul local al judeţului Vaslui. Valoarea estimată a achziției se ridică la suma de 75.630 lei fără TVA.\n\n„Criteriul care va fi utilizat pentru atribuirea contractului de servicii: prețul cel mai scăzut, care se aplică ofertelor care respectă toate cerinţele impuse prin invitaţia de participare şi caietul de sarcini. Ofertantul are obligaţia de a face dovada conformităţii propunerii tehnice cu cerinţele prevăzute în caietul de sarcini. Propunerea tehnică trebuie să reflecte explicit asumarea de către ofertant a tuturor cerinţelor /obligaţiilor prevăzute în caietul de sarcini” , se arată în invitația pentru depunerea de oferte.\n\nOperatorii economici ce depun oferta trebuie să dovedească o formă de înregistrare în condiţiile legii din ţara de rezidenţă, să reiasă că operatorul economic este legal constituit, că nu se află în niciuna dintre situaţiile de anulare a constituirii, precum şi faptul că are capacitatea profesională de a realiza activităţile care fac obiectul contractului.",
  "metadata": {
    "original_file": "Est_News_0840.html"
  }
}