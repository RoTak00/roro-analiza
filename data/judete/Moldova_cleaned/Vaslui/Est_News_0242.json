{
  "title": "Ziua Națională a României marcată la Vaslui!",
  "content": "Prezent la manifestările dedicate Zilei Naționale a României din municipiul Vaslui, Ciprian-Ionuț Trifan, președintele Consiliului Județean Vaslui, a amintit de sacrificiile strămoșilor noștri care au înfăptuit actul istoric de la 1 decembrie 1918, pentru a da viață unei Românii puternice și unite.\n\nAcesta consideră că 1 decembrie readuce în prim plan definiția unității naționale, promovând respectul față de valorile naționale și în mândria de a fi români.\n\n„Ca președinte al Consiliului Județean Vaslui, vă îndemn să privim această zi nu doar ca pe o celebrare, ci și ca pe o motivație de a lucra împreună pentru un viitor mai bun. Prin solidaritate, respect reciproc și muncă, putem transforma județul Vaslui într-un exemplu de dezvoltare și prosperitate.\n\nSă onorăm istoria, să ne păstrăm vii tradițiile și să avem curajul de a crede într-o Românie mai bună și mai puternică. La mulți ani, România! La mulți ani, vasluieni!”, a transmis Ciprian-Ionuț Trifan, președintele Consiliului Județean Vaslui.\n\nManifestarea a debutat cu intonarea imnului national de către corala Fantasia, după care preoții Vasile Pârcălabu și Mircea Istrătucă au oficiat o slujbă de omagiere a celor care s-au jertfit pentru înfăptuirea idealului de unitate statală la 1 decembrie 1918.\n\nProfesorul universitar Cătălin Turliuc a vorbit despre însemnătatea actului de la 1 decembrie 1918, iar autoritățile locale, reprezentanți ai veteranilor de război, ai armatei române și elevi au depus coroane și flori.\n\nÎn final, cei prezenți în centrul civic al municipiului Vaslui au asistat la o paradă militară.",
  "metadata": {
    "original_file": "Est_News_0242.html"
  }
}