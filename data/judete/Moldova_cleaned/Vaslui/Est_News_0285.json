{
  "title": "Episcopia Hușilor continuă programul de burse „Episcopul Ioachim Mareș” și în anul școlar și universitar 2024-2025",
  "content": "La inițiativa Preasfințitului Părinte Ignatie, Episcopia Hușilor continuă programul de burse pentru elevi de liceu și studenți „Episcopul Ioachim Mareș” și în anul școlar și universitar 2024-2025.\n\nProgramul de burse poartă numele vrednicului de pomenire Episcopul Ioachim Mareș, cel prin care Eparhia Hușilor a fost reactivată în anul 1996, ca omagiu adus moștenirii spirituale, culturale și edilitare lăsate tuturor credincioșilor din județul Vaslui.\n\nBursele acordate în acest program încurajează studiul și performanțele educaționale, ele fiind adresate elevilor de liceu și studenților cu rezultate școlare deosebite, cu domiciliul în județul Vaslui.\n\nCentrul Eparhial Huși scoate la concurs 10 burse pentru elevii de liceu, a câte 300 lei lunar, și 5 burse pentru studenți, a câte 500 lei lunar, pe parcursul întregului an școlar și universitar.\n\nAcest proiect se alătură celorlalte programe de burse sociale sau de studiu: „Brațele Părintești” (100 de beneficiari, în parteneriat cu Episcopia Ortodoxă Română a Italiei) și „Axios” (10 beneficiari, în parteneriat cu Asociațiile NEPSIS și AXIOS ale Mitropoliei Ortodoxe Române a Europei Occidentale și Meridionale), prin care încercăm să venim atât în sprijinul celor aflați în risc de abandon școlar, cât și a celor care au rezultate educaționale deosebite.\n\n20.11.2024 – 06.12.2024 – depunerea dosarelor (direct sau prin poştă la sediul Episcopiei Hușilor: Mun. Huși, Str. Ștefan cel Mare, nr.1, jud. Vaslui, CP 735100);\n\n09.12.2024 – 11.12.2024- selecția dosarelor de către comisia de validare;\n\nAnexăm regulamentul complet al programului de burse și fișa tip de înscriere:",
  "metadata": {
    "original_file": "Est_News_0285.html"
  }
}