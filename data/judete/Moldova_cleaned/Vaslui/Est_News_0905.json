{
  "title": "Economie slabă, lefuri mici! Câştigul salarial din judeţul Vaslui este cu peste 21% mai mic decât media naţională",
  "content": "Economie slabă, lefuri mici! Câştigul salarial din judeţul Vaslui este cu peste 21% mai mic decât media naţională\n\nNivelul câştigului salarial din judeţul Vaslui este cu peste 21% mai mic decât media naţională. Câștigul salarial mediu brut la nivel național este de 8.532 de lei, iar câștigul mediu net este de 5.217 lei.\n\nSpre comparație, la sfârşitul lunii aprilie 2024, câştigul salarial mediu brut a fost de 6.652 lei. Peste medie s-a câştigat în servicii (7.115 lei) iar sub medie s-au situat câştigurile din agricultură, silvicultură şi pescuit (5.919 lei), precum și cele din industrie plus construcții (5.689 lei).\n\nÎn aceeași lună, câştigul salarial mediu net a fost de 4.088 lei. Peste medie s-a câştigat în servicii (4247 lei), iar sub medie s-au situat câştigurile din agricultură, silvicultură şi pescuit (3.842 lei). precum și cele din industrie plus construcţii (3759 lei).\n\nGuvernul a aprobat hotărârea pentru stabilirea salariului de bază minim brut pe ţară garantat în plată, care prevede majorarea nivelului acestuia la 3.700 lei lunar, începând cu data de 1 iulie 2024, față de 3.300 lei cât este în prezent. Valoare netă majorată a salariului minim brut pe țară este de 2.363 lei, pentru o deducere de 300 lei, majorarea pe net fiind de 284 lei.\n\nTariful orar va fi de 22,024 lei/oră pentru un program normal de lucru în medie de 168 ore/lună.\n\nÎn România beneficiază în prezent de salariul minim brut garantat în plată aproximativ 760.000 de salariați, respectiv în jur de 14% din numărul total de salariați activi. De majorarea salariului de bază minim la 3.700 de lei vor beneficia 1.871.266 de salariați.\n\nAceasta nu se aplică salariaților din agricultură și industria alimentară, pentru aceste categorii aplicându-se prevederile legale în vigoare.",
  "metadata": {
    "original_file": "Est_News_0905.html"
  }
}