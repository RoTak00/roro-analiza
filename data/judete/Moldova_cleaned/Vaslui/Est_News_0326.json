{
  "title": "Ministerul Muncii investește în județul Vaslui în centre de zi și rezidențiale publice și private",
  "content": "Ministrul Muncii face investiții de peste 370 de milioane de lei în centre de zi și rezidențiale publice și private. Este vorba despre investiții pentru centre de zi și rezidențiale publice și private care au ca principali beneficiari vârstnicii, persoanele cu dizabilități și copiii instituționalizați. În județul Vaslui, beneficiază de fonduri Fundația Spurgeon România, Filiala Agape Vaslui, pentru dotarea Centrului Rezidențial pentru Persoane de vârsta a-III-a Giulia. Suma solicitată pe perioada derulării finanțării de 365.907 lei.\n\nDe asemenea, primește fonduri Primăria Bârlad-Direcția de Asistență Socială pentru construirea unui Cămin pentru Persoane Vârstnice. Suma solicitată pe perioada derulării finanțării se ridică la 32.043.673 lei.\n\nInvestițiile urmăresc îmbunătățirea condițiilor de viață pe care le au beneficiarii, dar și creșterea siguranței. Finanțările au vizat realizarea de lucrări în vederea obținerii autorizației pentru securitate la incendiu, construcția de clădiri noi, reparații capitale, renovări, lucrări de extindere și dotarea centrelor.\n\n„Reforma sistemului de asistență socială din România a început printr-un cadru legal clar care asigură o protecție sporită beneficiarului. Nimic nu se poate face fără o dezvoltare a infrastructurii sociale astfel încât persoanele vulnerabile să aibă servicii de calitate și condiții care să le ajute să fie cât mai independente. Ne bazăm pe parteneriatul cu administrațiile locale și societatea civilă pentru ca aceste finanțări să aibă maximum de eficiență”, au precizat reprezentanții Ministeruui Muncii. \n\n Au fost alocate fonduri pentru asigurarea creșterii calității vieții și ocrotirea categoriilor vulnerabile, în special a persoanelor vârstnice și a persoanelor cu dizabilități.",
  "metadata": {
    "original_file": "Est_News_0326.html"
  }
}