{
  "title": "500 de voluntari de la cele șase licee din Vaslui vor participa la „Ziua de Curățenie Națională 2024”",
  "content": "500 de voluntari de la cele șase licee din Vaslui vor participa la „Ziua de Curățenie Națională 2024”\n\nPrimăria municipiului Vaslui se alătură și în acest an mișcării “Let’s Do It, Romania!” – „Ziua de Curățenie Națională 2024”, activitate ce se va desfășura sâmbătă, 21 septembrie 2024, începând cu ora 09.00.\n\nÎn acest an la eveniment vor participa peste 500 de voluntari, elevi de la cele șase licee din oraș, însoțiți de profesori și efective de personal din cadrul Primăriei Municipiului Vaslui. Lor li se vor alătura angajați de la alte instituții de stat (Agenția pentru Protecția Mediului Vaslui, Inspectoratul pentru Situaţii de Urgenţă Podul Înalt Vaslui, Penitenciarul Vaslui, Inspectoratul de Jandarmi Județean Vaslui, Direcția Silvică Vaslui) și private.\n\nSocietățile Financiar Urban SRL și Goscom SA Vaslui vor sprijini finalizarea acțiunii și vor prelua sacii cu deșeurile colectate selectiv în urma acestei activități.",
  "metadata": {
    "original_file": "Est_News_0583.html"
  }
}