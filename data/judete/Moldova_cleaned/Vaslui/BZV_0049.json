{
  "title": "Accident rutier pe DN 24B la Rășești: Microbuz cu remorcă din Republica Moldova a întors pe linie continuă - FOTO",
  "content": "Un accident rutier care putea avea consecințe grave s-a produs noaptea trecută pe DN 24B, în localitatea vasluiană Rășești. Incidentul a fost cauzat de un șofer din Republica Moldova, care a ignorat semnele de circulație și a întors un microbuz cu remorcă pe linia continuă, punând în pericol siguranța traficului.\n\nÎn timpul manevrei neregulamentare, vehiculul condus de șoferul moldovean a fost acroșat lateral de un autoturism marca Vw Pollo, care circula regulamentar. Din fericire, nicio persoană nu a fost rănită grav, însă avariile înregistrate la ambele vehicule sunt semnificative.\n\nLocuitorii din zonă și participanții la trafic au atras atenția asupra comportamentului iresponsabil al unor șoferi din Republica Moldova, care adesea ignoră regulile de circulație din România. „Sunt adevărate pericole pe roți. Merg cu viteză, nu respectă normele și uneori par inconștienți în acțiunile lor. Acest accident putea să fie mult mai grav”, a declarat un martor ocular.\n\nPoliția Rutieră a demarat o anchetă pentru a stabili cu exactitate circumstanțele producerii accidentului. Șoferul moldovean riscă sancțiuni severe, inclusiv suspendarea dreptului de a conduce pe teritoriul României, dacă se va dovedi că a încălcat legislația rutieră în mod flagrant.\n\nAccidentele provocate de șoferii străini, care ignoră regulile de circulație, rămân o problemă semnificativă pe drumurile din România, mai ales pe rutele intens circulate precum DN 24B.",
  "metadata": {
    "original_file": "BZV_0049.html"
  }
}