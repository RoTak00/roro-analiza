{
  "title": "Accident de circulație pe strada 1 Decembrie din municipiul Husi : Un pieton acroșat de un polițist local - FOTO",
  "content": "Un accident de circulație a avut loc în urma cu putin timp pe strada 1 Decembrie din municipiul Husi, pe trecerea de pietoni din fața fostului spital. Un polițist local, aflat la volan, nu a observat un cetățean din cauza soarelui puternic și l-a acroșat pe trecerea de pietoni.\n\nLa fața locului au intervenit rapid echipaje ale ambulanței, precum și două echipaje ale poliției municipale, inclusiv din cadrul rutier. Cetățeanul acroșat a fost transportat la Spitalul Municipal „Dimitrie Castroian” pentru îngrijiri medicale, starea sa fiind stabilă și fără gravitate.\n\nPolițistul aflat la volan a fost testat alcoolscopic, rezultatul arătând că nu consumase băuturi alcoolice. Autoritățile continuă investigațiile pentru a clarifica împrejurările accidentului.",
  "metadata": {
    "original_file": "BZV_0227.html"
  }
}