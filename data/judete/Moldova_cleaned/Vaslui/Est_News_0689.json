{
  "title": "Varianta Ocolitoare Bârlad se deschide mâine! De la ora 15.00 se va putea circula pe cei 11,28 km",
  "content": "Astfel, traficul rutier de tranzit nu va mai fi nevoit să traverseze municipiul Bârlad, iar circulația spre și dinspre Vama Albița (frontiera cu Republica Moldova) se va desfășura în condiții mai bune.\n\nȘoseaua de Centură are o lungime de 11,28 kilometri și este formată dintr-un segment distinct și anume Varianta de Est, ce se desfășoară între DN 24, la intrarea în Barlad, și DN 24, la ieșirea din Bârlad spre Vaslui. Investiția este finanțată prin Programul Operațional Infrastructura Mare (POIM) 2014-2020, iar valoarea totală a contractului de finanțare este de 189.667.269,13 lei, după ce a fost suplimentată la finele lui decembrie 2020 cu mai mult de 3 milioane de lei. Din total, 85% reprezintă contribuția Uniunii Europene din Fondul European de Dezvoltare Regională (136.514.287,24 lei), iar 15% este cofinanțarea beneficiarului (24.090.756,56 lei). Antreprenor este Asocierea SC Tehnic Asist SRL – SC X-Way Infrastructure SRL – SC Concelex SRL.",
  "metadata": {
    "original_file": "Est_News_0689.html"
  }
}