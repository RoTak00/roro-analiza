{
  "title": "Vasluian la trecerea frontierei, cu permis suspendat",
  "content": "Poliţiştii de frontieră din cadrul Punctului de Trecere a Frontierei Bumbăta efectuează cercetări cu privire la un bărbat care a încercat să treacă frontiera de stat în calitate de conducător al unui autoturism, deşi permisul de conducere deţinut figura ca fiind suspendat.\n\nÎn data de 11 august a.c., în jurul orei 13.50, s-a prezentat pentru a efectua formalităţile de frontieră, în Punctul de Trecere al Frontierei Bumbăta – ITPF Iași, un cetățean român, în vârstă de 29 de ani, domiciliat pe raza județului Vaslui, la volanul unui autoturism.\n\nCu ocazia efectuării controlului, bărbatul nu a putut prezenta permisul de conducere, motivând că nu îl are asupra sa. În urma verificărilor suplimentare efectuate, colegii noștri au constatat că bărbatul are dreptul de a conduce suspendat, ca urmare a comiterii unor abateri la regimul rutier.\n\nÎn cauză, poliţiştii de frontieră efectuează cercetări sub aspectul săvârşirii infracţiunii de conducerea pe drumurile publice a unui vehicul de către o persoană căreia exercitarea dreptului de a conduce i-a fost suspendată, la finalizare urmând a se lua măsurile legale care se impun.",
  "metadata": {
    "original_file": "Est_News_0752.html"
  }
}