{
  "title": "Un bărbat din localitatea Pădureni a căzut într-o fântână și a murit",
  "content": "Pompierii militari din cadrul Secției Huși au fost solicitați să intervină cu mijloacele tehnice specifice, pentru extragerea unui bărbat căzut într-o fântână din localitatea Pădureni, comuna Pădureni.\n\nLa sosirea echipajelor de intervenție a fost găsit un bărbat în vârstă de aproximativ 47 de ani căzut într-o fântână cu o adâncime de peste 25 metri, victima aflându-se în stare de inconștiență. Salvatorii au extras bărbatul căzut în fântână, însă victima nu prezenta semne vitale, ci lividitate cadaverică.\n\nVictima a fost predată organelor de cercetare prezente la fața locului, acestea urmând să stabilească împrejurările care au dus la deces.",
  "metadata": {
    "original_file": "Est_News_0891.html"
  }
}