{
  "title": "Episcopia Hușilor dă startul celei de-a VII-a ediții a programului eparhial „Un ghiozdan pentru noul an școlar”",
  "content": "Episcopia Hușilor demarează, prin Asociația „Filantropia Ortodoxă” Huși, a VII-a ediție a Programului eparhial „Un ghiozdan pentru noul an școlar”. Prin intermediul acestuia, sunt oferite ghiozdane noi, complet echipate cu rechizite, celor care nu pot să își asigure acest lucru.\n\n„Să nu uităm că există copii și familii pentru care un simplu ghiozdan, este un vis greu de împlinit. Sunt, din păcate, familii care nu reușesc să asigure rechizitele necesare la început de an școlar, iar ajutorul pe care îl putem oferi este neprețuit. Accesul la educație este șansa lor cea mai mare pentru a-și depăși condiția. Împreună, putem face o diferență în parcursul lor școlar. Fiecare ghiozdan echipat, de 130 de lei, este o șansă pe care o oferim unui copil”, a menționat părintele consilier eparhial Vladimir Beregoi, președintele Asociației „Filantropia Ortodoxă” Huși.\n\nDacă doriți să faceți parte din această campanie, puteți ajuta, prin:",
  "metadata": {
    "original_file": "Est_News_0724.html"
  }
}