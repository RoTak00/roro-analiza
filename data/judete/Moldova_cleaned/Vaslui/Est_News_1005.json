{
  "title": "Un bărbat a murit după ce a căzut de pe acoperișul unui bloc din municipiul Vaslui",
  "content": "Un bărbat a murit după ce a căzut de pe acoperișul unui bloc din municipiul Vaslui\n\nPompierii vasluieni intervin pentru salvarea unui bărbat găsit în stare de inconștiență pe acoperișul blocului nr. 350 din municipiul Vaslui. Pompierii intervin cu o autospecială de căutare salvare, o autospecială de stingere cu apă și spumă( autospecială echipată cu modul de salvare) și o ambulanță SMURD tip C1 (terapie intensivă mobilă).\n\nLa sosirea echipajelor de intervenție a fost găsit un bărbat în vârstă de 60 ani căzut pe acoperiș. Bărbatul prezintă arsuri solare și se află în stop cardiorespirator. Salvatorii au degajat victima, căreia, în aceste momente i se efectuează manevre de resuscitare.\n\nDin nefericire, victima nu a răspuns manevrelor de resuscitare, medicul de pe ambulanța SMURD declarând decesul bărbatului.",
  "metadata": {
    "original_file": "Est_News_1005.html"
  }
}