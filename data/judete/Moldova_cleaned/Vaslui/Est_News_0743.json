{
  "title": "92 de cupluri din municipiul Vaslui au fost aniversate la Nunta de Aur",
  "content": "92 de cupluri din municipiul Vaslui au fost aniversate la Nunta de Aur\n\nÎn cadrul Zilelor Culturale ale municipiului Vaslui au fost aniversate cuplurile care au împlinit 50 de ani de la căsătorie. Evenimentul a avut loc Restaurantul Crismona. Vasile Pavăl, primarul municipiului Vaslui, a fost amfitrionul ceremonii, împărțind celor 92 de cupluri vasluiene care în acest an au serbat jumătate de secol de conviețuire certificate de căsătorie şi diplome.\n\n„Iată-vă astăzi aici, încărcați de amintiri, părinți de copii împliniți și bunici de nepoți ce vă luminează viața! Pentru toate acestea, și nu numai, vă sunt recunoscător și vă spun simplu și frumos: vă mulțumesc! Vă urez mulți ani cu liniște, cu sănătate și cu bucurii până la adânci bătrâneți”, a spus Vasile Pavăl.\n\nDupă slujba de mulțumire oficiată de părintele protopop Adrian Chirvasă și cuvântările oficialităților, a urmat distracția, masa și dansul, în pauze depănându-se amintiri dintr-o epocă ce pare atât de aproape, dar atât de îndepărtată.",
  "metadata": {
    "original_file": "Est_News_0743.html"
  }
}