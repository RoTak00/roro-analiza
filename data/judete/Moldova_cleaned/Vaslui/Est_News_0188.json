{
  "title": "Accident rutier în localitatea Perieni! Sunt implicate două autoturisme în care se aflau cinci persoane",
  "content": "Accident rutier în localitatea Perieni! Sunt implicate două autoturisme în care se aflau cinci persoane\n\nDetașamentul de pompieri Bârlad intervine cu forțe și mijloace specifice, pentru asigurarea măsurilor PSI, descarcerea și acordarea de prim ajutor calificat victimelor unui accident rutier produs în localitatea Perieni, comuna Perieni.\n\nDin primele informații, în accident sunt implicate două autoturisme și sunt cel puțin două victime. In accident sunt implicate două autoturisme în care se aflau cinci persoane.\n\nO persoană în stare de inconștiență este transportată la spital de o ambulanță aparținând SAJ Vaslui. O alta persoana care prezintă traumatisme este transportată de echipajul ambulanței SMURD.\n\nAlte două victime care acuzau dureri, au fost evaluate, au primit prim ajutor calificat, urmând să fie transportate la CPU Bârlad pentru investigații suplimentare. Cea de-a cincea persoană implicată în accident a fost evaluată, însă nu necesită îngrijiri medicale.",
  "metadata": {
    "original_file": "Est_News_0188.html"
  }
}