{
  "title": "Duminică, 29 septembrie 2024, în comuna Pădureni va avea loc Festivalul Fanfarelor",
  "content": "Duminică, 29 septembrie 2024, în comuna Pădureni va avea loc Festivalul Fanfarelor, aflat la cea de-a XVIII-a ediție! Evenimentul debutează la ora 11 cu parada fanfarelor, iar de la ora 12 are loc festivalul propriu-zis.\n\n„Începând cu ora 11.00, cele 15 fanfare invitate vor defila în parada special pregătită cu această ocazie. 11 fanfare sunt din județul Vaslui, două fanfare sunt din Republica Moldova și alte două fanfare vin din județul Iași. Toate aceste fanfare vor evolua pe scena Teatrului de Vară din comuna Pădureni, începând cu ora 12.00. Organizatorii evenimentului: Consiliul Județean Vaslui, Consiliul Local și Primăria Pădureni și Centrul Cultural Județean vă invită alături de noi pentru muzica alămurilor! ” a spus Lucian Onciu, directorul Centrului Cultural Județean Vaslui.",
  "metadata": {
    "original_file": "Est_News_0558.html"
  }
}