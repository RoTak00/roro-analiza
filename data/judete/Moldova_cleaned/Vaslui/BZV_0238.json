{
  "title": "Cisternă încărcată cu suc de mere, ieșită în decor pe DN 28 între Ghermănești și Gorban - FOTO",
  "content": "În această seară, o cisternă încărcată cu suc de mere, cu destinația Polonia, a fost implicată într-un incident rutier pe Drumul Național 28, între localitățile Ghermănești și Gorban, în județul Vaslui. Vehiculul ieșise cu doar 4 kilometri în urmă din Vama Albița.\n\nDin primele informații, șoferul cisternei a pierdut controlul direcției și a ieșit în decor, vehiculul rămânând înclinat pe acostament. Din fericire, nu s-au înregistrat victime, însă pagubele materiale sunt considerabile.\n\nAutoritățile s-au deplasat rapid la fața locului pentru a asigura zona și pentru a investiga circumstanțele incidentului.",
  "metadata": {
    "original_file": "BZV_0238.html"
  }
}