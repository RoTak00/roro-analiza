{
  "title": "Jucăm fotbal degeaba. Sepsi pleacă cu un punct după eliminarea lui Miron (video)",
  "content": "FC Botoșani și Sepsi s-au întâlnit sâmbătă după-amiază într-un meci din etapa a 24-a din Superligă.\n\nDeși au dominat meciul din primul minut, elevii lui Leo Grozavu au avut de suferit după eliminarea lui Miron.\n\nFC Botoșani a deschis scorul în minutul 3:16, dar reușita a fost anulată imediată de la margine pentru semnalizarea unei poziții neregulamentare. În camera VAR, faza a fost analizată trei minute și jumătate, mai mult decât trecuse de la startul partidei până la gol.\n\nAndrei Miron a fost eliminat în minutul 68, după un fault dur. Arbitrul a dictat direct cartonașul roșu.\n\nFC Botoșani și Sepsi se află în două ipostaze diferite, cu obiective opuse în acest final de sezon regulat. Gazdele vor să scape de zona fierbinte, în timp ce oaspeții speră să prindă un loc de play-off.\n\nChiar și în zece oameni, Botoșani a fost echipa care a continuat să domine, dar fără consistență. Din păcate, nici la al treilea meci oficial, Leo Grozavu nu găsește victoria. Finalul partidei a găsit FC Botoșani în atac, dar fluierul final a adus 0:0 pe tabelă.",
  "metadata": {
    "original_file": "Monitorul_0008.html"
  }
}