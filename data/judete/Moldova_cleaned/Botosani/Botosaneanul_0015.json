{
  "title": "Moarte învăluită în mister într-o comună din Botoșani: Bărbatul găsit decedat ar fi fost „omorât” de rude și vecini",
  "content": "Situația crimei care a zguduit comuna Avrămeni din Botoșani a luat o întorsătură dramatică și ridică mai multe semne de întrebare cu privire la circumstanțele în care un bărbat găsit decedat și-a pierdut viața.\n\nÎn aparență. Pentru că într-o comunitate din Botoșani o veste tragică a străbătut în valuri localnicii. Unul dintre consătenii lor era găsit mort în propria locuință.\n\nDe-un frate care îngrozit de sângele care ar fi fost pe podea s-a gândit la ce e mai rău.\n\nEra duminică,12 ianuarie a anului 2025 , când un bărbat în vârstă de 58 de ani din comuna Avrămeni, județul Botoșani a fost găsit fără suflare.\n\nAcesta era înconjurat de pete de sânge, având mai multe vânătăi pe corp. Zvonurile și părerile împărțite ale vecinilor și martorilor nu au întârziat să apară.\n\nȘi așa s-a conturat ipoteza unei posibile crime. În acest caz instituțiile de apărare și siguranță publică au demarat o anchetă pentru a se stabili ce s-a întâmplat cu adevărat în casa din Avrămeni și cum a murit botoșăneanul în vârstă de 58 de ani.\n\nEvident că, probabil s-a luat în calcul și varianta unei activități infracționale și identificarea unui posibil suspect, date fiind presupusele urme de violență de pe corp și sângele găsit în apropierea trupului neînsuflețit.\n\nCrima care nu este de fapt crimă\n\nPresupunerile rudelor sau a martorilor au fost dărâmate de investigațiile care sunt efectuate în cazul deceselor. Iar una dintre acestea este efectuarea necropsiei de către medicii legiști pentru stabilirea cauzelor care au dus la deces.\n\nDin surse neoficiale, rezultatele preliminare ale necropsiei ar arăta o cu totul altă realitate. Cauza decesului ar fi de fapt una de natură medicală și nu neapărat un omor. Autopsia ar fi scos la iveală faptul că bărbatul de 58 de ani suferea de o boală care i-ar fi provocat acestuia sângerări nazale, de unde și petele de sânge găsite în locuință.\n\nTot neoficial, vânătăile găsite pe trupul bărbatului ar fi fost produse de o cădere pe o suprafață tare, generată probabil de momentul în care acesta și-ar fi pierdut cunoștința nemaiavând control asupra propriului corp.\n\nDosarul a fost preluat de procurorii din cadrul Parchetului de pe lângă Tribunalul Botoșani.\n\nLa acest moment este așteptat raportul oficial al necropsiei din care să reiasă cauzele care au dus la moartea botoșăneanului. Ulterior, cel mai probabil dosarul va fi clasat pe motive de moarte cauzată de afecțiuni medicale.",
  "metadata": {
    "original_file": "Botosaneanul_0015.html"
  }
}