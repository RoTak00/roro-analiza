{
  "title": "ASTĂZI: Botoșănenii așteptați la vot pentru alegerea președintelui CJ, primarilor, consilierilor locali și județeni",
  "content": "Zeci de mii de botoșăneni ar trebui să iasă astăzi la vot.\n\nLa nivelul județului Botoșani, în Registrul Electoral sunt înscrise 374.344 de persoane care sunt așteptate să treacă pe la urne.\n\n0 este numărul total al secțiilor din județ.\n\nLa nivelul municipiului, numărul botoșănenilor cu drept de vot este de 94.865 persoane . Pentru ei au fost amenajate peste 80 de secții de votare. Au fost mutate cele de la Școala Gimnazială nr. 12 în incinta Colegiului Tehnic Gheorghe Asachi.\n\nÎn cazul în care nu știți unde trebuie să votați, puteți accesa Registrul Electoral (click aici)\n\nMembrii Birourilor Electorale sunt obligați să se deplaseze cu urna mobilă atât în unități spitalicești cât și în alte unități de stat pentru ca botoșănenii internați să-și poată exercita dreptul de vot.\n\nPotrivit unei decizii a Biroului Electoral Județean, urna mobilă ar urma să ajungă dacă este solicitată în locații precum: Spitalul Județean, Maternitatea, cămine de bătrâni de stat sau private, Spitalul Municipal Dorohoi dar și cel de la Darabani, unități de asistență medico-socială, sanatorii și asociații neguvernamentale.\n\nDe asemenea, au fost amenajate secții de votare și în cadrul Penitenciarului Botoșani pentru acei deținuți care nu au interzis acest drept.\n\nȘi nu în ultimul rând pot vota și persoanele care se află în arestul Poliției.\n\nRămâneți astăzi pe pentru a afla, pas cu pas și oră de oră cum decurge ziua votului la Botoșani.\n\nToți jurnaliștii redacției se află pe teren pentru a vă informa cu privire la evenimentele care vor avea loc, inclusiv după închiderea secțiilor de votare.",
  "metadata": {
    "original_file": "Botosaneanul_0199.html"
  }
}