{
  "title": "Atac cu maceta la Flămânzi. Bărbat agresat în curtea locuinței de un individ înarmat",
  "content": "Polițiștii din orașul Flămânzi au descins joi, pe 16 ianuarie 2025, la locuința bărbat în vârstă de 47 de ani, suspectat de comiterea mai multor infracțiuni, printre care violare de domiciliu, distrugere și lovire sau alte violențe. Acțiunea a presupus și efectuarea unei percheziții domiciliare, care a fost realizată în colaborare cu polițiștii Secției de Poliție Rurală nr. 8 Flămânzi.\n\nConform informațiilor furnizate de reprezentanții Inspectoratului de Poliție Județean Botoșani, incidentul care a declanșat cercetările a avut loc pe 15 ianuarie 2025. În ziua cu pricina, suspectul ar fi intrat fără drept în curtea unui bărbat de 67 de ani, tot din Flămânzi, unde a distrus mai multe geamuri. În timpul altercației, acesta ar fi agresat fizic victima, cauzându-i răni la nivelul gâtului cu un obiect contondent.\n\nPercheziția domiciliară a condus la identificarea și ridicarea mai multor probe relevante pentru caz, printre care o toporișcă, dar și o macetă lungă de circa 50 de centimetri, acestea urmând să fie analizate de autorități.\n\nPolițiști continuă cercetările în acest dosar, urmând să ia măsurile legale care se impun.",
  "metadata": {
    "original_file": "Monitorul_0227.html"
  }
}