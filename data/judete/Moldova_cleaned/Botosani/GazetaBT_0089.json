{
  "title": "Recomandarea săptămânii la Cinema Unirea Botoșani",
  "content": "Lumina pe care ne-o închipuim” (în original All We Imagine as Light ) de Payal Kapadia este un film care aduce în prim-plan două personaje centrale, Prabha și Anu, două femei care trăiesc în Mumbai, dar care se află într-o continuă luptă cu viața cotidiană, presată de constrângeri sociale și personale. Prabha, infirmieră, trăiește o viață extrem de organizată, în care fiecare clipă este calculată, până în momentul în care primește un cadou din partea soțului ei înstrăinat, un gest care provoacă o schimbare în rutina ei. În paralel, Anu, colega ei mai tânără de apartament, își dorește cu disperare să găsească un loc în care să își poată trăi relația cu iubitul ei, departe de privirile judecătoare ale celor din jur.",
  "metadata": {
    "original_file": "GazetaBT_0089.html"
  }
}