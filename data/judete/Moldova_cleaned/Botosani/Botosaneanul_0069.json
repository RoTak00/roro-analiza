{
  "title": "Poliția chemată într-un cartier din municipiu, o familie și-a aruncat toate lucrurile pe geam – VIDEO",
  "content": "Situația neobișnuită a avut loc în cartierul Parcul Tineretului din municipiul Botoșani , la un imobil din imediata apropiere a blocului turn.\n\nO familie care locuiește la etajul 2 al respectivului bloc a început să arunce tot felul de lucruri de la geamul locuinței. Vechituri în general, printre care haine și încălțăminte uzate, dar și lucruri deteriorate.\n\nMai mult, astfel de lucruri au fost aruncate și pe casa scării, iar mirosul a devenit unul de nesuportat. Pe lângă toate acestea, cei doi au folosit bucăți de hârtie pentru a-și face nevoile fiziologice, pe care le-au aruncat tot pe fereastră.\n\nLocuința celor doi s-a transformat de-a lungul anilor într-un focar de infecție. Dovadă și cantitatea impresionantă de gunoi care a fost strânsă de angajații de la Urban Serv care umpluseră deja o mașină și probabil că era necesară încă una.\n\nÎn astfel de situații, când persoanele în cauză au în istoricul medical diverse afecțiuni psihice, autoritățile se află atât în imposibilitatea de a le sancționa contravențional cât și de a pătrunde în apartamentele insalubre, fără acordul lor.\n\nLa Botoșani astfel de cazuri au fost și continuă să fie frecvente, având de suferit mai ales vecinii. Au fost persoane care și-au transformat locuințele în depozite de deșeuri sau care găzduiau zeci de animale strânse de pe stradă, căței sau pisici.\n\nBaricadat între gunoaie! Un botoşănean a strâns tone de deşeuri în propria casă – VIDEO & GALERIE FOTO\n\nBotoșani, mileniul III: Curți îngropate în gunoaie, bombe ecologice în cel mai important oraș al județului – GALERIE FOTO",
  "metadata": {
    "original_file": "Botosaneanul_0069.html"
  }
}