{
  "title": "Candidați PNL - PSD la Parlamentul European",
  "content": "Vehiculate timp de jumătate de an, candidaturile Doinei Federovici și a lui Marius Budăi la Parlamentul European nu vor avea loc. Cel puțin în acest an.\n\nPSD și PNL au aprobat joi, în ședințe separate, listele pentru alegerile europarlamentare.\n\n\n\n Dacă printre liberalii botoșăneni oricum nu era vreunul care măcar să îndrăznească la un asemenea statut, la social-democrați Doina Federovici și-a dorit un loc eligibil atât în 2019 cât și în 2024 .\n\n\n\n În ciuda statutului său de președinte național al Organizației Femeilor Social Democrate și a faptului că a fost prima femeie din PSD devenită președinte de Consiliu Județean, nu a reușit să obțină sprijinul conducerii centrale.\n\n\n\n Singurul pretendent cu ceva conexiuni la Botoșani este Victor Negrescu, cel care la un moment dat își deschisese și un cabinet la sediul PSD din Cuza Vodă.\n\n\n\n PSD și PNL vor avea listă comună la alegerile europarlamentare din 9 iunie.\n\nMihai Țurcanu rămâne astfel singurul botoșănean care a intrat în Parlamentul European. Nici el nu a avut însă un mandat complet întrucât a acces în legislativul european din rândul supleanților, după demisia lui Eduard Hellvig.",
  "metadata": {
    "original_file": "Botosaneanul_0267.html"
  }
}