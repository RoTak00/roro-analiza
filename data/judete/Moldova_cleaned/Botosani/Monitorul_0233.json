{
  "title": "„Îmbătați de dragoste\", pe scena teatrului recent inaugurat",
  "content": "Teatrul „Mihai Eminescu” Botoșani invită botoșănenii, în acest sfârșit de săptămână, la spectacolul „Îmbătați de dragoste” după Pierre de Marivaux, în regia lui Alexandru Vasilachi.\n\nAstfel, iubitorii de teatru sunt așteptați duminică, 19 ianuarie, de la ora 19:00, la Teatrul „Mihai Eminescu”.\n\nScenografia spectacolului este realizată de Mihai Pastramagiu, iar coregrafia \n\n de Victoria Bucun. Din distribuție fac parte Cezar Amitroaei, Petruț Butuman, Silvia Răileanu, Sorin Ciofu, Lidia Uja, Răzvan Amitroaei.\n\n„Să fie adevărat că haina-l face pe om? Se poate interzice dragostea pe motiv \n\n de apartenență la paliere sociale diferite? Este loc în suflet și pentru dragoste și \n\n pentru rațiune? E adevărat că dragostea-i oarbă și rațiunea rece precum gheața? \n\n Veți găsi aceste întrebări nu doar în spectacol, dar și în inimile fiecărui îndrăgostit. Hai să ne îmbătăm de dragoste, de teatru”, a fost îndemnul transmis reprezentanții teatrului.\n\nPrețul unui bilet la balcon este de 40 de lei, 50 de lei stal și 60 de lei la lojă.",
  "metadata": {
    "original_file": "Monitorul_0233.html"
  }
}