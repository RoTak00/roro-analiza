{
  "title": "Alegeri parțiale pe 4 mai în două comune din județ. Care sunt acestea",
  "content": "Pe 4 mai 2025, locuitorii comunelor Avrămeni și Coșula din județ vor fi chemați la urne pentru a-și alege primarii.\n\nDecizia a fost luată în cadrul ședinței de Guvern de astăzi, în care executivul a stabilit și datele pentru alegerile prezidențiale din România.\n\nEvenimentul face parte dintr-un val de alegeri locale parțiale ce vor avea loc în 17 comunități din întreaga țară. Conform hotărârii Guvernului, alegătorii vor vota pentru primari sau, în cazul județului Bihor, pentru președintele Consiliului Județean.\n\nÎn afara comunelor Avrămeni și Coșula, alegerile vor avea loc în:\n\nAceste alegeri parțiale sunt organizate în urma vacantării funcțiilor de primar sau a altor circumstanțe care au împiedicat finalizarea mandatelor. Astfel, primarul comunei Coșula Mircia Acatrinei, în vârstă de 67 de ani, a decedat la numai o lună de la alegerile locale din iunie 2024, iar Ioan Bucatariu, primarul comunei Avrămeni, a trecut la cele veșnice la începutul acestui an, după ce a luptat șapte ani cu o boală incurabilă.\n\nGuvernul urmează să aloce fondurile necesare organizării procesului electoral și să stabilească măsurile pentru desfășurarea scrutinului în condiții optime. Autoritățile locale din județul Botoșani și din celelalte comunități vizate sunt deja mobilizate pentru a pregăti logistic alegerile.\n\nPe 4 mai, locuitorii din Avrămeni, Coșula și celelalte 15 localități incluse în această decizie vor avea ocazia să își exprime dreptul la vot și să contribuie la definirea viitorului administrației locale.",
  "metadata": {
    "original_file": "Monitorul_0238.html"
  }
}