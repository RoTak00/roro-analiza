{
  "title": "„Emoții în zbor\" – Expoziție personală a artistei vizuale Ioana Gina Poleac la Muzeul Județean Botoșani",
  "content": "Chiar dacă, începând din 2023, și-a orientat cariera înspre protejarea patrimoniului cultural, ocupând postul de conservator de bunuri culturale la Muzeul Județean Botoșani, artele vizuale au continuat să reprezinte un mod de viață și de exprimare, pasiunea și talentul artistei fiind recunoscute și apreciate de public și de specialiști, nu doar prin participări multiple la expoziții colective, ci și prin câștigarea a numeroase premii și distincții: premiul II la Olimpiada de Arte Vizuale, Arhitectură și Istoria Artelor, etapa națională, secția Artă Monumentală, Târgoviște, 2011; premiul I la concursul de fotografie Grand Hotel Traian, Iași, 2016; premiul I la concursul Can Pack Design, organizat de Can Pack Romania, București, 2018; premiul pentru cel mai talentat artist în devenire, oferit de Ambasada Republicii Armenia în România, în cadrul concursului de pictură ,,Andronic Țăranu”, Botoșani, 2021; trofeul categoriei, secțiunea Arte Vizuale, la Festivalul Național de Interpretare și Creație ,,Dragobete pupă fete”, ediția a IV-a, organizat de Centrul Educațional ,,Micul Picasso”, Ploiești, 2022 etc.",
  "metadata": {
    "original_file": "GazetaBT_0244.html"
  }
}