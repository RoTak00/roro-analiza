{
  "title": "Subvenții de peste 205 milioane de lei pentru fermierii botoșăneni",
  "content": "Fermierii botoșăneni primesc avans și plăți finale în valoare de peste 205 milioane lei.\n\nPână pe 16 ianuarie 2025, Agenția de Plăți și Intervenție pentru Agricultură (APIA) Centrul Județean Botoșani a autorizat plăți în valoare totală de 205.115.655 lei pentru 25.280 de fermieri din județ. Sumele reprezintă avansuri și plăți finale aferente anului de cerere 2024.\n\nÎn Campania 2024, plățile din FEADR și BN1 pentru măsurile de dezvoltare rurală sunt gestionate de Agenția pentru Finanțarea Investițiilor Rurale (AFIR).\n\nPlățile pentru intervențiile finanțate din FEGA se fac în lei, la un curs de 4,9753 lei/euro, iar cele pentru FEADR la un curs de 4,9756 lei/euro.",
  "metadata": {
    "original_file": "Monitorul_0193.html"
  }
}