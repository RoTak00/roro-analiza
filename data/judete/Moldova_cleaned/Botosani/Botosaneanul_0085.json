{
  "title": "O nepoată celebră, propunerea PSD pentru a doua funcție de viceprimar al municipiului Botoșani",
  "content": "Social-democrații botoșăneni au căzut de acord cu privire la persoanele care vor fi susținute pentru cele două posturi de viceprimar.\n\nPrimarul Cosmin Andrei a declarat că, în urma negocierilor, cei doi sunt Bogdan Buhăianu și Dana Bețenchi (fostă Lăzăruc) , primul urmând să aibă continuitate pentru al doilea mandat de viceprimar.\n\nAccederea sa pe lista pentru Consiliul Local s-a datorat în bună parte faptului că deține funcția de președinte PES Activists Botoșani.\n\n*PES activists – este o reţea europeană ce reuneşte membrii şi simpatizanţii partidelor socialiste, social-democrate şi laburiste europene membre ale Partidului Socialiştilor Europeni (PES).\n\nPropunerile de viceprimar nu vor fi votate în ședința festivă care a fost programată pentru data de 27 octombrie 2024, în sala Mihai Eminescu a Primăriei, cu începere de la ora 12:00/\n\nDe altfel, atunci nu vor fi constituite nici comisiile de specialitate din cadrul Consiliului Local.\n\nDana Bețenchi este nepoata lu i Constantin Conțac , fostul președinte al PSD Botoșani și al Consiliului Județean Botoșani.\n\nEste fiica Elenei Lăzăruc, fost consilier județean și actual director al Agenției de Plăți și Intervenții în Agricultură (APIA).\n\nEste medic stomatolog de profesie. A intrat de tânără în PSD și a avansat rapid, fiind aleasă în 2013 președinte al Tinerilor Social Democrați (TSD).\n\nDin postura de consilier local, în patru ani, aproape că nu i s-a auzit vocea în sala de ședințe Mihai Eminescu a Primăriei Botoșani.\n\nGrupul PNL din Consiliul Local a anunțat că va avea propria propunere pentru o funcție de viceprimar .",
  "metadata": {
    "original_file": "Botosaneanul_0085.html"
  }
}