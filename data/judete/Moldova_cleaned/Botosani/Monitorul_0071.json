{
  "title": "Panouri fotovoltaice gratuite pentru pensionari și persoane cu dizabilități. Cum pot fi obţinute",
  "content": "Persoanele vulnerabile, inclusiv cele din Botoșani, pot beneficia de sprijin financiar nerambursabil pentru instalarea panourilor fotovoltaice și a sistemelor de stocare a energiei, fără a fi necesară o contribuție proprie.\n\nMinisterul Investițiilor și Proiectelor Europene (MIPE) a lansat un program guvernamental destinat gospodăriilor defavorizate și celor cu venituri mici. Pot fi solicitate panouri fotovoltaice de 3 kW și acumulator de 5 kW, suma maximă a sprijinului fiind de 10.000 euro.\n\nCine poate aplica pentru panouri fotovoltaice\n\nPot beneficia de acest sprijin doar persoanele aflate pe lista publicată de minister, disponibilă la Direcția de Asistență Socială ( DAS ), care îndeplinesc următoarele condiții:\n• Sunt pensionari cu venituri mici sau persoane cu dizabilități;\n• Dețin cel puțin 50% din proprietatea imobilului unde va fi instalat sistemul.\n• Pentru proprietate comună: copie act de identitate a coproprietarilor și declarația de acord a acestora.\n\nDAS va asigura obținerea documentelor suplimentare necesare pentru dosarul de cerere și va sprijini întocmirea dosarelor de subvenție. Documentele menționate trebuie depuse până pe data de 17 februarie 2025, la sediul DAS. Persoanele interesate pot obține informații suplimentare la numărul de telefon 0231583230 – int. 14 și 22, de luni până vineri, între orele 8:30 și 15:30.",
  "metadata": {
    "original_file": "Monitorul_0071.html"
  }
}