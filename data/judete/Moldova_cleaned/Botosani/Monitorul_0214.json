{
  "title": "Botoșănean urmărit internațional pentru trafic de minori, capturat la aproape 3.000 de kilometri distanță de casă",
  "content": "Un botoșănean în vârstă de 40 de ani, urmărit internațional pentru comiterea infracțiunii de trafic de minori, a fost adus în țară și încarcerat, în urma unui mandat de executare a pedepsei emis de Tribunalul Suceava.\n\nBărbatul, care fusese reținut în Marea Britanie, are de executat o condamnare de 5 ani și 6 luni de închisoare. Transferul său în România a avut loc vineri, 16 ianuarie 2025, prin intermediul Poliției Române.\n\nÎn cadrul aceleiași operațiuni, două alte persoane urmărite internațional au fost extrădate și aduse în țară pentru a-și ispăși pedepsele. Printre acestea se numără un doljean de 39 de ani, căutat pentru tentativă de omor, condamnat la 8 ani de închisoare printr-un mandat emis de Tribunalul Dolj. Și acesta a fost capturat și escortat din Marea Britanie.\n\nDe asemenea, un tânăr de 25 de ani, originar din Olt, a fost repatriat pentru săvârșirea de infracțiuni rutiere. Mandatul său, emis de Judecătoria Slatina, prevede o pedeapsă de un an și 5 luni de închisoare.\n\nToți cei trei indivizi au fost preluați de autoritățile române și introduși în unități de detenție, în vederea executării pedepselor.",
  "metadata": {
    "original_file": "Monitorul_0214.html"
  }
}