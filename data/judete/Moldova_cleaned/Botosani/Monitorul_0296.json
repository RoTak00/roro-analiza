{
  "title": "Alertă în Botoșani! Larisa, o adolescentă de 14 ani, este dată dispărută",
  "content": "Polițiștii din județul Botoșani au demarat cercetări pentru a găsi o minoră de 14 ani, Larisa Avătămăniței, din comuna Cândești, care a dispărut în dimineața zilei de 13 ianuarie 2025. Adolescenta a plecat de acasă pentru a merge la școală, însă nu a ajuns la destinație și nu a mai luat legătura cu familia.\n\nLarisa are o înălțime de 1,60 m, cântărește aproximativ 58 de kilograme și are părul lung, de culoare castanie. În momentul dispariției, ea purta o bluză de trening albastră, pantaloni negri și adidași albi. De asemenea, era îmbrăcată cu o geacă galbenă și avea un rucsac roșu.\n\nPoliția face apel la cetățeni – oricine deține informații care pot ajuta la localizarea minorei este rugat să contacteze de urgență numărul unic 112 sau să se adreseze celui mai apropiat post de poliție.\n\nFamilia și autoritățile sunt profund îngrijorate și fac toate eforturile pentru a o aduce pe Larisa în siguranță acasă.",
  "metadata": {
    "original_file": "Monitorul_0296.html"
  }
}