{
  "title": "Elicopter SMURD chemat la Botoşani pentru un bătrân în stare critică (VIDEO)",
  "content": "Elicopterul SMURD a fost solicitat de urgență joi la amiază, la Botoșani, pentru un bărbat în vârstă de 80 de ani.\n\nPacientul a fost diagnosticat de medici cu infarct miocardic acut. “Bărbatul a fost transferat pe heliport de o ambulanță cu medic pentru a fi preluat de echipajul aerian SMURD. Acesta va fi transferat la Spitalul Sfântul Spiridon Iași” , a precizat un medic din cadrul SJA.\n\nInfarctul miocardic (denumit si sindrom coronarian acut) este o urgență medicală care apare atunci când una sau mai multe dintre arterele care alimentează inima cu sânge sunt blocate. Infarctul miocardic este cunoscut și ca atac de cord și trebuie tratat cu maximă seriozitate, atunci când se manifestă, pentru că prezintă risc letal.",
  "metadata": {
    "original_file": "Monitorul_0054.html"
  }
}