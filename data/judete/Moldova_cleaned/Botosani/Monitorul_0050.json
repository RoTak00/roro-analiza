{
  "title": "COMUNICAT DE PRESĂ - S.C. Nova Apaserv S.A. Botoșani",
  "content": "Pentru efectuarea lucrărilor de remediere a unei avarii survenite pe conducta de alimentare apă cu diametrul de 375 mm, situată în zona intersecției străzii Nicolae Iorga cu B-dul Mihai Eminescu din municipiul Botoșani, S.C. Nova Apaserv S.A. Botoșani anunță că furnizarea apei ar putea fi întreruptă temporar sau să se înregistreze o scădere a presiunii în anumite zone, mâine, 31 ianuarie 2025, în intervalul orar 09:00-15:00.\n\nSunt afectați consumatorii ce locuiesc în patrulaterul format din străzile: Bucovina (de la intersecția cu Nicolae Iorga, până la intersecția cu Maxim Gorki), Maxim Gorki (până la intersecția cu B-dul Mihai Eminescu), B-dul Mihai Eminescu (până la intersecția cu Nicolae Iorga), precum și pe străzile interioare adiacente acestora.\n\nPentru a evita efectele negative, S.C. Nova Apaserv S.A. Botoșani recomandă utilizatorilor din zonele afectate să-și creeze minime rezerve de apă.\n\nNe cerem scuze față de abonați și îi asigurăm că se va interveni cu operativitate pentru finalizarea lucrărilor, astfel încât disconfortul creat să fie cât mai redus.",
  "metadata": {
    "original_file": "Monitorul_0050.html"
  }
}