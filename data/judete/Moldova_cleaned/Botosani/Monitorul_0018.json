{
  "title": "Copiii din Botoşani au făcut furori pe scena Românii au talent: „Ceva ce n-am mai văzut până acum! Mi se pare WOW!” (VIDEO)",
  "content": "Trupa Mare a Școlii Populare de Arte „George Enescu” din Botoşani a fost prezentă pe scena de la Românii au talent , în noul sezon.\n\nCopiii au putut fi urmăriți vineri, 31 ianuarie, la prima ediţie a noului sezon al emisiunii. Tinerii din Botoşani, care s-au prezentat pe scena de la Românii au talent, au avut un moment excepțional în ediția de vineri a show-ului TV. Trupa Mare a Școlii Populare de Artă Botoșani coordonată de prof. Silvia Răileanu a obținut patru de DA și merge în etapa următoare.\n\nAceștia au prezentat Glossa – Mihai Eminescu, într-un moment unic, realizat cu foarte mult talent, combinând teatrul cu poezia. Aceștia au fost susținuți de Rareș Prisacariu, copilul care a câștigat Românii au talent.\n\n„Este un moment absolut ingenios, ceva ce nu am mai văzut până acum. Mi se pare wow!” , a spus Mihai Bobonete.\n\n„Tipul ăsta de idee este foarte periculos, e atât de iesit din comun că poate fi un fiasco total. E foarte frumos cand vezi nebunii de astea” , a spus Andi Moisescu.\n\nTrupa Mare este o echipă de teatru a Școlii Populare de Arte „George Enescu” din Botoșani. Este condusă de profesor Silvia Răileanu, actriță la Teatrul Mihai Eminescu din Botoșani. Trupa a fost înființată în 2017 și reunește 33 de membri cu vârste între 5 și 18 ani.",
  "metadata": {
    "original_file": "Monitorul_0018.html"
  }
}