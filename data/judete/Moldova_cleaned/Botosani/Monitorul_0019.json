{
  "title": "Pierdere pentru comunitatea ortodoxă din județul Botoșani",
  "content": "Pierdere pentru comunitatea ortodoxă din județul Botoșani. A trecut la cele veșnice preotul Ioan Șușu, păstorul Parohiei Concești timp de 31 de ani.\n\n„Cu frățească durere și creștinească nădejde a Învierii, anunțăm trecerea la cele veșnice a părintelui ȘUȘU IOAN (75 ani), fost paroh al Parohiei Concești, vreme de 31 de ani. \n\n Sicriul cu trupul neînsufleţit al părintelui a fost depus la biserica „Sfânta Treime” din Crăiniceni (Horodiștea), unde credincioşii îi pot aduce un ultim omagiu. \n\n Bunul Dumnezeu să-l ierte și să-l odihnească în Împărăția Sa cerească! Veșnica lui pomenire din neam în neam!”, sună anunțul adresat enoriașilor de Protopopiatul Darabani.",
  "metadata": {
    "original_file": "Monitorul_0019.html"
  }
}