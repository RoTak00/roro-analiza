{
  "title": "Mașinile parcate la întâmplare, blocate în timpul nopții pe străzile din Botoșani",
  "content": "Miercuri noapte, polițiștii locali au desfășurat o acțiune de amploare pentru depistarea botoșănenilor care își parchează mașinile la întâmplare.\n\nDe această dată au fost vizați șoferii de autovehicule de transport marfă și bunuri care parchează în locuri neamenajate pe timp de noapte. Acțiunea s-a desfășurat în mai multe zone din municipiul Botoșani, rezultând 19 autoutilitare cu roți blocate și amenzi de peste 2.000 de lei.\n\n„Ca urmare a acțiunii, polițiștii locali au aplicat sancțiuni contravenționale în cuantum de 2.300 lei, în conformitate cu prevederile HCL nr. 292/2017, fiind dispusă și măsura tehnico-administrativă de blocare a roților a 19 autoutilitare”, au transmis reprezentanții Poliției Locale.",
  "metadata": {
    "original_file": "Monitorul_0201.html"
  }
}