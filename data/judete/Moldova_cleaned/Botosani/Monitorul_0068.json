{
  "title": "Bătaie pe trei posturi de asistent la Ambulanţa Botoşani",
  "content": "Ultimele concursuri permise în sistemul sanitar, după îngheţarea posturilor, au adus şi o mulţime de candidaţi pe post.\n\nAstfel, trei posturi de asistenţi scoase la concurs de Serviciul Judeţean de Ambulanţă (SJA) au adus un număr de nouă candidaţi pe loc. Astfel, pentru un loc de muncă în staţiile de ambulanţă din Dorohoi, Săveni şi Darabani s-au înscris nu mai puţin de 29 de candidaţi.\n\nDupă selecţia de dosare şi probele scrise, la proba practică au mai rămas mai puţin de jumătate. În final, cele trei posturi au fost ocupate de cei mai buni trei asistenţi.\n\n„Orgnizarea concursului a început încă de anul trecut. Acum s-au finalizat probele şi după termenul de contestaţii va fi finalizat şi concursul. Cei trei asistenţi vor începe activitatea în cele trei substaţii din judeţ şi, sperăm că în acest fel să putem creşte cât mai mult nivelul actului medical pentru botoşăneni ”, a precizat medicul Bogdan Ursu, directorul medical al SJA Botoşani.\n\nÎn cursul anului trecut ambulanţele din Botoşani au efectuat peste 30.000 de misiuni de salvare.",
  "metadata": {
    "original_file": "Monitorul_0068.html"
  }
}