{
  "title": "Când fotbalul te răsplătește. FC Botoșani egalează pe final un Cluj care a tras de timp o repriză (video)",
  "content": "FC Botoșani începe noul an cu un suflu nou, iar CFR Cluj a încercat din nou să păcălească fotbalul.\n\nFC Botoșani și CFR Cluj s-au întâlni t, într-un meci din runda a 22-a din Superliga, prima din 2025. Partida a început la ora 18:05 pe Municipal, în fața la aproape 2500 de spectatori.\n\nCele două formații au venit după o pauză de iarnă plină de evenimente. FC Botoșani și-a schimbat antrenorul, Liviu Ciobotariu a fost înlocuit cu Leo Grozavu, iar CFR Cluj s-a despărțit de mai mulți jucători.\n\nÎn minutul 9 Korenica a scăpat de marcajul lui Friday și a rămas singur cu Anestis, pe care l-a învins din a doua încercare, după ce goalkeeper-ul gazdelor parase primul șut. Gol contrar cursului jocului, Botoșaniul dominase primele minute.\n\nA doua repriză a aparținut aproape în totalitate elevilor lui Leo Grozavu, care însă nu au fost în stare să găsească drumul spre poartă. Până spre final.\n\nBotoșaniul a avut o posesie de 65% și Clujul a preferat să se apere și să tragă de timp pe final.",
  "metadata": {
    "original_file": "Monitorul_0196.html"
  }
}