{
  "title": "Paradă militară de Ziua Unirii Principatelor Române la Botoşani (video)",
  "content": "Ceremonia dedicată sărbătoririi Zilei Principatelor Unite s-a desfăşurat, ca în fiecare an, la Monumentul Domnitorului Alexandru Ioan Cuza de pe bulevardul Mihai Eminescu, acolo unde militarii din Garnizoana Botoşani s-au aşezat în dispozitiv din jurul orei 10,30.\n\nEvident, cel mai aşteptat moment a fost cel al paradei militarilor, poliţiştilor şi jandarmilor prezenţi la eveniment, care au bătut pas de defilare sub ochii şi în aplauzele celor prezenţi.\n\nProgramul a mai inclus prezentare cu tema „Unirea Principatelor Române, oameni, fapte, semnificații”, susținută de col. (rez) dr. Sergiu Balanovici Sergiu, precum şi depunerea de coroane și jerbe de flori de către oficialități și instituții.",
  "metadata": {
    "original_file": "Monitorul_0129.html"
  }
}