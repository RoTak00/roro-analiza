{
  "title": "Accident cu trei persoane implicate. Două mașini au fost distruse complet",
  "content": "Un accident rutier a avut loc, în urmă cu puțin timp, pe DN 29 A, în localitatea Vârfu Câmpului.\n\nÎn eveniment au fost implicate un autoturism și o autoutilitară, în care se aflau, în total, trei persoane.\n\nLa fața locului au ajuns, în cel mai scurt timp, pompierii din cadrul Detașamentului Dorohoi, cu o autospecială de stingere și modul de descarcerare.\n\nAceștia au constatat faptul că autoturismul era în șanț, răsturnat pe cupolă, iar toate persoanele erau ieșite din autovehicule. Nu au fost persoane rănite.\n\nPompierii au acționat pentru înlăturarea pericolului de incendiu.\n\nPentru a preveni astfel de evenimente, ISU Botoșani recomandă conducătorilor auto să dea dovadă de prudență la volan, să respecte toate regulile de circulație pentru propria lor siguranță, dar și a celorlalți participanți la trafic.\n\nÎn continuare, pompierii militari rămân mobilizați, 24 de ore din 24, pentru gestionarea operativă a situaţiilor de urgenţă şi acordarea primului ajutor medical specializat persoanelor aflate în dificultate.",
  "metadata": {
    "original_file": "Monitorul_0286.html"
  }
}