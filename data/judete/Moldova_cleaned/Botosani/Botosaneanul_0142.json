{
  "title": "Observația unei șefe de instituție: Județul și orașul Botoșani, printre cele mai curate din țară – VIDEO",
  "content": "Județul Botoșani este asociat Vasluiului cu sărăcia și domină astfel de topuri care nu ne fac cinste. Iar acesta este un lucru deja știut.\n\nÎnsă Botoșani este pe de altă parte un județ curat al cărui municipiu reședință este printre orașele verzi ale României.\n\nÎn municipiul Botoșani străzile și aleile pietonale sunt spălate pe timpul verii și la momentul prezent aproape că nu există situații în care să fie observate pe domeniul public mormane de gunoaie.\n\nMai mult, operatorul de salubrizare colectează deșeuri inclusiv pe perioada sărbătorilor, fie ele de iarnă sau pascale.\n\nAvem totuși o problematică de mediu, însă nu în privința mizeriei.\n\nCurățenia din județ, în schimb, a fost observată și de comisarul șef al Gărzii de Mediu Botoșani.\n\nAcesta ar fi un plus al cetățenilor și autorităților din județul Botoșani.\n\n„Într-adevăr, suntem un județ curat în comparație cu alte județe din țară. Puteți concluziona într-un drum spre București sau spre Cluj că nu avem probleme mari de mediu, dar eu îmi doresc ca și comisar șef să nu avem pe ce aplica sancțiuni în ceea ce privește depozitarea necontrolată pe raza unei unități administrativ teritoriale și sancțiuni pe nerealizarea țintelor de colectare separată”\n\nPentru a putea fi un exemplu și în privința colectării selective, șefa de la Garda de Mediu a făcut un apel public către botoșăneni să acorde o mai mare importanță reciclării.\n\nCum am putea fi afectați vedeți pe finalul emisiunii de mai jos, în intervalul 55:28 – 59:25.\n\nIeşim şi nou cu ceva în faţă: Botoşaniul printre oraşele cu cel mai curat aer din România - FOTO",
  "metadata": {
    "original_file": "Botosaneanul_0142.html"
  }
}