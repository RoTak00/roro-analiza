{
  "title": "Botoșănenii de peste 45 de ani, cei mai căutați angajați în 2024",
  "content": "În 2024, datele Agenției Județeană pentru Ocuparea Forței de Muncă Botoșani (AJOFM) arată că au reușit să integreze în câmpul muncii 3.789 de persoane. Dintre acestea, cei mai mulți sunt botoșănenii cu vârsta de peste 45 de ani.\n\nDin totalul angajaților înregistrați, cei de peste 45 de ani reprezintă 46%, adică 1.758 de persoane. De asemenea, 512 persoane cu vârste cuprinse între 35 și 45 de ani au reușit să își găsească un loc de muncă, iar 994 dintre cei angajați sunt tineri sub 25 de ani. Din totalul persoanelor angajate, 1.356 sunt tineri NEETs, care înseamnă că nu erau angajați și nu urmau cicluri de educație sau cursuri de formare profesională.\n\nÎn ceea ce privește nivelul de pregătire, majoritatea celor angajați au studii liceale (1.461), urmate de studii profesionale (903) și gimnaziale (939). Numărul celor cu studii universitare este de 278.\n\nPe de altă parte, 1.701 dintre persoanele angajate provin din mediul urban, iar 2.088 din mediul rural.",
  "metadata": {
    "original_file": "Monitorul_0078.html"
  }
}