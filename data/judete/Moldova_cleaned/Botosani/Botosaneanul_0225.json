{
  "title": "The Urs a pășit cu mii de botoșăneni pe ”Tărâmul interzis” și nu s-a mai dat plecat: Sunteți un oraș magic – VIDEO",
  "content": "A doua zi de spectacole la Parcul Cornișa din cadrul Zilelor Orașului l-a dus în fața botoșănenilor pe ”The Urs”, cântărețul plecat din Sângerei – Republica Moldova, care și-a transformat supranumele în nume de scenă.\n\n\n\n Are 1,90 metri și la un moment dat ajunsese la 150 de kilograme, astfel că prietenii îi tot spuneau ”Ursul”.\n\n\n\n În perioada de căutări artistice a și renunțat la un moment dat la cariera muzicală, ștergându-și toate melodiile de pe YouTube, însă a ieșit din anonimat cu ”Apa”, alături de Shift, pentru ca anul trecut să dea lovitura cu ”Tărâmul interzis”, piesă care a adunat 23 de milioane de vizualizări pe YouTube.\n\n\n\n Așa că a început și și-a încheiat concertul de la Botoșani cu această melodie, miile de oameni prezenți lângă scenă cântând împreună versurile:\n\n\n\n Dacă stelele ar visa \n\n Pe tărâmul interzis \n\n Zi și noapte ar vedea \n\n Doar zâmbetul tău în vis\n\n\n\n A cântat și cea mai nouă producție, ”Haida”, și a transmis un mesaj publicului.\n\n\n\n Iar afirmația pare să nu fi fost făcută doar din complezență.\n\n\n\n Artistul a venit la Botoșani încă de vineri, când a asistat la concerte , iar sâmbătă a avut propriul recital.\n\n\n\n După ce l-a terminat a plecat preț de câteva minute, pentru ca apoi să se întoarcă la scenă.\n\n\n\n Pentru a fi un... ”The Urs” cât mai veritabil și-a tatuat gheare de urs pe ambele brațe.",
  "metadata": {
    "original_file": "Botosaneanul_0225.html"
  }
}