{
  "title": "România se trezește după furtul tezaurului dacic - Guvernul a blocat vânzarea unui tablou de milioane de euro",
  "content": "România se trezește după furtul tezaurului dacic - Guvernul a blocat vânzarea unui tablou de milioane de euro\n\nGuvernul României a notificat oficial casa de licitații Christie’s din New York cu privire la existența unui litigiu referitor la tabloul „Sfântul Sebastian”, de El Greco.\n\nCapodopera lui El Greco urma să fie scos la licitație la New York, la un preț cuprins între 7 și 9 milioane de dolari.\n\nLucrarea face parte din Colecția Coroanei României, din care au dispărut 42 de tablouri. Guvernul vrea să lămurească situația legală a tabloului, care a părăsit România în 1947, odată cu abdicarea forțată e Regelui Mihai.\n\nÎn prezent, taboul aparține unui colecționar. Tabloul se afla în atelierul artistului, în Toledo, în momentul morții sale și a fost inclus în inventarele post-mortem din 12 aprilie și 7 iulie 1614 și prin descendență a fost transmis către fiul său, Jorge Manuel Theotocópuli (1578-1631).\n\nRegele Carol I al României (1839-1914) a deținut taboul, în Palatul Cotroceni, lăsându-l moștenire instituției Coroanei Române în Testamentul său din 14 și 26 februarie 1899. A fost proprietate a Coroanei Române, în perioada 1914-1947, proprietate transferată Regelui Mihai I al României (1921-2017), pe 11-12 noiembrie 1947, cu presupusul acord al guvernului român. Tabloul a fost vândut în 1976, la Wildenstein & Co., New York, până la achiziționarea, prin Giraud Pissarro Ségalot, New York, de către actualul proprietar în 2010.",
  "metadata": {
    "original_file": "Ziarul_Evenimentul_0034.html"
  }
}