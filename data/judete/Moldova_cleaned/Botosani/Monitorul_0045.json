{
  "title": "Mașinile abandonate pe străzile din municipiul Botoșani, ridicate de Poliția Locală",
  "content": "Pentru a fluidiza traficul și a elibera drumurile publice, polițiștii locali au demarat o amplă acțiune de identificare a mașinilor abandonate pe domeniul public.\n\nÎn urma verificărilor, au fost descoperite șapte vehicule care nu mai îndeplinesc condițiile legale pentru a circula și care vor fi ridicate de pe străzile municipiului.\n\n„Motivat de cele constatate, va fi parcursă procedura legală în vederea dispunerii ridicării acestora de pe domeniul public. Activitățile de verificare și control se vor derula zilnic, iar ca măsură preventivă, recomandăm tuturor persoanelor fizice sau juridice să adopte măsurile necesare pentru respectarea prevederilor legale care intră în sfera de competență a Poliției locale ”, au transmis reprezentanții instituției.",
  "metadata": {
    "original_file": "Monitorul_0045.html"
  }
}