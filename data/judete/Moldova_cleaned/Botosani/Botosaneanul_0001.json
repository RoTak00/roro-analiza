{
  "title": "Concurs „de comă” la Spitalul Județean: Toți candidații PICAȚI cu note rușinoase",
  "content": "Spitalul Județean „Mavromati” continuă concursurile în cazurile unde procedura de organizare a fost demarată înainte de adoptarea Ordonanței nr. 156/2024.\n\nIar unul dintre posturile pentru care s-a organizat examen a fost economist în cadrul Serviciului resurse umane, normare, organizare, salarizare (RUNOS).\n\nAu susținut proba scrisă opt candidați, iar toți au fost declarați respinși cu punctaje extrem de mici. O altă persoană a absentat de la examenul scris.\n\nCea mai mică notă obținută a fost 3,3 puncte, iar cea mai „mare” 37, 33. Asta în condițiile în care punctajul maxim pe care un candidat îl putea obține era 100 de puncte.\n\nContestațiile pot fi depuse până luni, 3 februarie 2025.",
  "metadata": {
    "original_file": "Botosaneanul_0001.html"
  }
}