{
  "title": "Conduceți prudent! Avertizare meteo pentru tot județul (video)",
  "content": "Meteorologii au emis un nou Cod galben de ceață și polei, valabil în județ Botoșani, până la ora 11:00.\n\nDin această cauză, vizibilitatea va fi redusă sub 200 de metri și, izolat, sub 50 de metri.\n\nPentru a preveni evenimentele rutiere, ISU Botoșani recomandă conducătorilor auto să dea dovadă de prudență la volan, să reducă viteza și să respecte toate regulile de circulație pentru propria lor siguranță, dar și a celorlalți participanți la trafic.\n\nDe asemenea, pietonii trebuie să traverseze numai prin locurile special marcate și după o asigurare temeinică.\n\nÎn continuare, pompierii militari rămân mobilizați, 24 de ore din 24, pentru gestionarea operativă a situaţiilor de urgenţă şi acordarea primului ajutor medical specializat persoanelor aflate în dificultate.\n\nEvenimentele înregistrate la nivel județean rămân în atenția Centrului Operațional, pentru dispunerea imediată a măsurilor menite să asigure optimizarea misiunilor de răspuns orientate spre salvarea de vieți.",
  "metadata": {
    "original_file": "Monitorul_0040.html"
  }
}