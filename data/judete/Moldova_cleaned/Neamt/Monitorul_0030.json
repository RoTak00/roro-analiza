{
  "title": "Vitezomani destui au fost pe șoselele Neamțului. 60 au devenit pietoni",
  "content": "În perioada 24-26 ianuarie 2025, polițiștii nemțeni au intervenit la 130 evenimente, mare parte dintre ele fiind sesizate prin apel la numărul unic de urgență 112. Zilnic, s-a acționat, în sistem integrat, pentru menținerea ordinii și siguranței publice și siguranța traficului rutier.\n\nPentru neregulile constatate, polițiștii au aplicat 544 de contravenții, 224 dintre acestea fiind avertismente. În total, în această perioadă au fost constatate 7 infracțiuni la regimul circulației rutiere, a fost emis un ordin de protecție provizoriu, fiind luate 2 măsuri preventive, respectiv rețineri.\n\nÎn intervalul menționat, peste 80 de polițiști de la Serviciul Rutier au acționat pe raza întregului județ, pentru depistarea conucătorilor auto care depășesc regimul legal de viteză. 245 de conducători auto au fost sancționați contravențional pentru abaterile costatate.\n\nDintre șoferi, 191 au fost „taxați” deoarece au depășit cu mai puțin de 50 km/h a vitezei maxime stabilite, 53 pentru depășirea cu mai puțin de 70km/h a vitezei maxime stabilite și un conducător auto pentru depășirea cu peste 70 km/h a vitezei maxime stabilite.\n\nPentru neregulile din trafic, polițiștii au reținut 69 permise de conducere și au retras 13 certificate de înmatriculare. Dintre cele 69 de permise de conducere reținute, 60 dintre acestea au fost pentru depășirea regimului legal de viteză, unul pentru consumul de băuturi alcoolice și 8 pentru alte abateri.",
  "metadata": {
    "original_file": "Monitorul_0030.html"
  }
}