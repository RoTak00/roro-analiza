{
  "title": "„Praf salarial” dat din „avioane care zboară fără rost”…",
  "content": "„Praf salarial” (sic!) aruncat din avioane care zboară fără rost – asta e postarea alertă pusă pe un grup din Târgu, definitorie pentru „cultura” din rețelele de socializare.\n\nInteracțiunile (likeuri sau ha-ha) și comentariile care curg sunt în două direcții: ironice sau de aprobare totală a coonspirației bogaților lumii care vor să mai rărească populația planetei.\n\nEvident că „praful salarial” o fi fost (inițial) „praf saharian” și, de asemenea, nu poți să nu te întrebi care or fi cunoștințele și abilitățile celui care face postarea în legătură cu domeniul aeronauticii din moment ce trage concluzia că avioanele survolează „fără rost”. O fi controlând el („Geo Geo”) fiecare avion care trece prin spațiul aerian de deasupra comunei Petricani (din vecinătatea orașului Târgu Neamț) ca să știe cu ce scop consumă fiecare apart kerosenul din rezervor?\n\nÎncă un detaliu: „sunt sigură” duce la genul feminin deși prenumele „Geo” e strict masculin pein Neamț. O fi vorba de o persoană bi, sau de un mesaj copiat și adaptat doar prin schimbarea localității?\n\nRespectivul cont pare creat prin octombrie 2024 și postările de pe feed-ul propriu sunt niște interogații prin care se cer informații despre cineva care ar putea repară „o plasmă” (tv).",
  "metadata": {
    "original_file": "Vestea_0090.html"
  }
}