{
  "title": "PNL Neamţ propune „Pactul pentru Satul Nemţean şi Agricultură”",
  "content": "PNL Neamţ, prin viitorii parlamentari ce vor fi aleşi pe 1 decembrie 2024, vor propune Guvernului liberal realizarea „Pactului pentru Satul Nemţean şi Agricultură”.\n\nAcest program prevede, între altele, dezvoltarea de reţele de utilităţi şi transport destinate marilor zone agricole pentru exploatarea potenţialului agricol şi procesare.\n\nPNL Neamţ consideră că micro-industrializarea zonelor aflate de-a lungul coridoarelor mari de transport este prioritară, având în vedere că judeţul nostru va beneficia de proiectele liberale de realizare a drumurilor exprese Piatra-Neamţ – Bacău şi Piatra-Neamţ – Roman precum şi a autostrăzilor A7 şi A8.\n\nUn alt punct important al „Pactului pentru Satul Nemţean şi Agricultură” prevede creşterea incluziunii sociale şi reducerea sărăciei în comunităţile nemţene marginalizate.\n\nProgramul pentru gestionarea apei potabile astfel încât toate gospodăriile din judeţul Neamţ să aibă acces la apă până în 2028 este una dintre cel mai importante componente ale Pactului, având în vedere problemele acute cu care se confruntă sute de mii de nemţeni.\n\nPNL Neamţ va susţine şi implementa programe cu fonduri guvernamentale şi europene pentru extinderea şi reabilitarea reţelelor de apă şi ape uzate.\n\nPentru că agricultura României are un potenţial uriaş pentru a asigura hrana a peste 80 milioane de oameni, PNL Neamţ va sprijini viitorul guvern liberal pentru a implementa o serie de măsuri în acest sens:\n• Sprijinirea fermierilor prin implementarea Programului de Irigaţii şi Amenajări Hidrografice.\n• Creşterea competitivităţii la export prin promovarea agriculturii ecologice şi a practicilor durabile.\n• Măsuri pentru revitalizarea sectorului zootehnic şi a industriei agroalimentare, având în vedere potenţialul pe care îl are judeţului Neamţ.\n• Creşterea capacităţii de producţie şi stocare a produselor agricole prin includerea judeţului Neamţ în cadrul unei Reţele Naţionale de Depozite.\n\nPrin investiţii reale şi sustenabile în satul nemţean şi în agricultură, vom reduce decalajele sociale şi economice şi totodată vom asigura acces la educaţie, servicii de sănătate, utilităţi şi vom crea locuri de muncă bine plătite, astfel încât nemţenii să nu mai plece în străintate pentru a-şi găsi un trai mai bun, iar cei care sunt plecaţi peste hotare să se întoarcă acasă.\n\n„Pactul pentru Satul Nemţean şi Agricultură” va fi implementat de viitorul Guvern care va fi realizat în jurul PNL.",
  "metadata": {
    "original_file": "Vestea_0193.html"
  }
}