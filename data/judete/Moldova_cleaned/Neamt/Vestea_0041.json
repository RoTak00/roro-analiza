{
  "title": "Ciprian Șerban, președinte al camerei Deputaților, deci OMUL 3 ÎN STAT (surse)",
  "content": "Deputatul (PSD) de Neamț Ciprian Șerban ar urma să fie președinte al Camerei deputaților, deci omul 3 în statul român (după președintele țării și după președintele Senatului), anunță presa centrală, citând surse din PSD.\n\nCamera Deputaţilor se va reuni, luni dimineaţă, în plen, pentru a-şi alege preşedintele, a decis, duminică seară, conducerea forului legislativ. Potrivit surselor Antena 3 CNN, noul președinte al Camerei va fi deputatul PSD Ciprian Șerban. Șerban a fost validat pentru această funcție de Comitelul Permanent Național PSD, funcția revenind social-democraților conform negocierii (algoritm).\n\nLa Senat, pe o procedură similară, președinte ar urma să fie ales Ilie Bolojan.\n\nÎn ultimele două legislaturi, Șerban a fost vicepreședinte la Senat și lider al Grupupului de deputați PSD. El este și prim-vicepreședinte al PSD Neamț.",
  "metadata": {
    "original_file": "Vestea_0041.html"
  }
}