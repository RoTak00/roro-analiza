{
  "title": "”Să nu-i uităm nicicând pe cei mai triști ca noi!”",
  "content": "■ acesta este sloganul sub care se desfășoară de două ori pe an, de Crăciun și de Paști, acțiunea caritabilă a Organizației PNL Roman ■ și anul acesta au fost împărțite pachete cu alimente pentru 100 de romașcani provenind din medii defavorizate\n\nLa sediul Organizației PNL Roman a avut loc, în ajunul Crăciunului, tradiționala acțiune caritabilă ”Să nu-i uităm nicicând pe cei mai triști ca noi!”, acțiune prin care din contribuția membrilor Biroului Politic Local al PNL au fost cumpărate și distribuite peste 100 de pachete cu alimente de bază: orez, ulei, zahăr, mălai, cârnați, șampanie, dulciuri, strictul necesar pentru masa din ajunul Sărbătorii Nașterii Domnului.\n\n” Ca în fiecare an, alături de colegii mei din Partidul Național Liberal – organizația Roman, am încercat să aducem o clipă de bucurie în viața celor mai puțin norocoși ca noi, oferindu-le mici atenții care să le completeze masa de sărbători, cu zâmbet și sinceritate, cu suflet curat și gânduri bune. Suntem în perioada bucuriilor de iarnă și este un moment perfect pentru a fi mai buni, uniți și cu sufletul deschis față de cei în nevoie. Eu vă asigur că, an de an, voi fi lângă dumneavoastră, voi fi un sprijin și un ajutor, ori de câte ori va fi nevoie, ca om, ca primar, ca responsabil pentru comunitatea noastră. Vă doresc tot binele din lume, multă sănătate și putere să treceți de orice obstacol din viață! Totodată, vreau să transmit aprecierea mea către toți cei care împart, în aceste momente, clipe de bucurie și speranță cu cei mai triști ca noi.",
  "metadata": {
    "original_file": "Monitorul_0175.html"
  }
}