{
  "title": "De unde își ia deputatul Leoreanu energia?",
  "content": "Deputatul Laurențiu Leoreanu recunoaște că-și ia energia atât de necesară din întâlnirile cu romașcanii, inclusiv cu cei mai tineri. Așa s-a întâmplat și când a participat la deschiderea noului an școlar.\n\n„ Este mereu impresionant să simți vibrația emoțională a copiilor, tinerilor, părinților, bunicilor, dar desigur și a profesorilor la început de an școlar. Simțim speranță, încredere, pasiune și ambiție, toate într-un joc minunat al zâmbetelor. Ca profesor, părinte, bunic trăiesc totul cu intensitate maximă, dar simțind și obligația de a oferi comunității toată energia mea, pentru a crește, an de an, oportunitățile educaționale și calitatea școlii romașcane.\n\nCa în fiecare an, de zeci de ani, am fost în mijlocul elevilor, părinților și colegilor profesori, împreună cu domnul primar Leonard Achiriloaei și doamna inspector general adjunct Dana Păiuș, împărtășind gândul bun și urări de succes. Este momentul care mă încarcă intens cu energia de a oferi, de a munci, de a construi, mereu mai mult, împreună pentru Roman”, declarară deputatul liberal.\n\nLaurențiu Leoreanu transmite și cuvenitele urări tuturor celor implicați în procesul educațional: „ Succes, cu tot ce e mai bun, cu sănătate și pace, cu zâmbet și energie, tuturor celor implicați în noul an școlar – elevi, părinți, profesori!”.",
  "metadata": {
    "original_file": "Vestea_0285.html"
  }
}