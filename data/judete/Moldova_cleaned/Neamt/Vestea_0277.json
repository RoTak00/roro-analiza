{
  "title": "PISICĂ RECUPERATĂ! Din brațele polițiștilor în inima familiei",
  "content": "Ieri, colegii din Centrul Operațional Neamț au avut parte de o întâlnire un pic altfel. Aceștia au observat în apropierea Inspectoratului de Poliție o pisicuță abandonată.\n\nPovestea ei a luat o turnură fericită atunci când Ștefan, băiețelul unei colege din echipă, a primit de la mama sa o poză cu micuța felină. Acesta s-a atașat imediat de ea și a convins-o pe mama sa să o adopte.\n\nPână la finalul zilei, acesta și-a găsit un nou cămin plin de iubire.\n\nColega noastră, agent șef A.P., a preferat să rămână anonimă, dar ne-a împărtășit câteva imagini cu pisicuța în noua sa casă.\n\nDacă are sau nu instincte de polițist vom afla în curând, dar cu siguranță, aceștia i-au fost îngerii păzitori.",
  "metadata": {
    "original_file": "Vestea_0277.html"
  }
}