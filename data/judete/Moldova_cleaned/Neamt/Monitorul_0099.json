{
  "title": "Octogenară decedată după căderea într-o fântână",
  "content": "Cadrele ISU au fost solicitate astăzi, 10 ianuarie 2025, la ora 09.30, să intervină la Bicaz Chei pentru scoaterea unei persoane dntr-o fântână. La locul indicat au fost alocate mijloace de intervenție de la SVSU Bicaz Chei, Detașamentul de pompieri Piatra-Neamț și Serviciul de Ambulanță – Substația Bicaz.\n\n„Cu ajutorul echipamentelor specifice, forțele de intervenție au acționat pentru scoaterea unei femei din fântâna (cu apă) adâncă de 4 m, cu diametru de aproximativ un metru. Femeia în vârstă de 87 de ani a fost predată echipajului SAJ, care din păcate a declarat decesul acesteia”, a transmis ISU.",
  "metadata": {
    "original_file": "Monitorul_0099.html"
  }
}