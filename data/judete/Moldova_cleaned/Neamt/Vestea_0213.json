{
  "title": "Părintele AUTOȘTEFAN și părintele fondatorilor AUTONOM a trecut la cele veșnice!",
  "content": "Georgică Ștefan, personaj carismatic și emblematic din Piatra Neamț a decedat marți, informația fiind confirmată și de soția sa printr-un mesaj pe net: „ Astăzi a plecat dintre noi soțul meu Georgica Stefan . \n\n A fost un suflet mare și generos. \n\n Înmormântarea va avea loc vineri la ora 11.00 la Biserica Nașterea Maicii Domnului Precista II din Piatra Neamț. \n\n Dumnezeu să îl odihnească în pace!”.\n\nUn anunț a fost postat și pe pagina de facebook a companiei: „ Stimați clienți, \n\n Cu profundă durere în suflet, vă informăm că antreprenorul și fondatorul companiei noastre, domnul Ștefan Georgică, sufletul AutoȘtefan, a plecat dintre noi. \n\n Domnul Georgică a fost un om remarcabil, cu o viziune clară și o pasiune extraordinară pentru domeniul auto. A clădit cu multă dedicare afaceri care au devenit un reper de profesionalism și seriozitate în comunitate, inspirând echipa prin exemplul său de perseverență și integritate. \n\n Pentru a-l onora și a-i aduce un ultim omagiu, toate magazinele și atelierele AutoȘtefan vor fi închise vineri, 08 noiembrie 2024, ziua înmormântării. \n\n Vă mulțumim pentru înțelegere. \n\n Cu profund respect, \n\n Echipa AutoȘtefan”.\n\nA fosdt unul dintre primii antreprenori din Neamț. Spre deosebire de unii care au plecat la drum cu privatizări dubioase sau cu achiziții discutabile (ca preț) de active cumpărate de la stat, Georgică Ștefan și-a constriuit afacerile de familie de la zero. \n\n Mai mult, aceeași cale au urmat-o și fii lui, Dan și Marius care au construit unul din cele mai clare branduri din România, Autonom.",
  "metadata": {
    "original_file": "Vestea_0213.html"
  }
}