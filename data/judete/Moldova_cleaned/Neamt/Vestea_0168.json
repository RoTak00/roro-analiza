{
  "title": "I-au dat 2 buletine de vot",
  "content": "La data de 24 noiembrie a.c., în jurul orei 10:00, polițiștii din cadrul Poliției municipiului Piatra-Neamț au fost sesizați cu privire la faptul că, un alegător ar fi primit două buletine de vot, cu care ar fi intrat în cabina de vot. \n\n Polițiștii au întocmit dosar penal sub aspectul săvârșirii infracțiunii de fraudă la vot, sub forma tentativei, anunță CENTRUL DE COMUNICARE JUDEȚEAN NEAMȚ.\n\nEste vorba de Secția 45 din Piatra Neamț amplasata la Apaserv.\n\nSurse neoficiale spun că cetățeanul respectiv a primit 2 buletine de vot cu care a intrat în cabina de vot. \n\n Abia în acel moment un alt membru al secției de votare (nu cel care a dat buletinele) a sesizat președintele secției care i-a cerut cetățeanului să iese din cabina de vot.",
  "metadata": {
    "original_file": "Vestea_0168.html"
  }
}