{
  "title": "2 victime! Alt accident, tot pe zebră",
  "content": "La data de 21 noiembrie a.c., în jurul orei 15:30, polițiștii au intervenit la un eveniment rutier, produs în localitatea Roznov.\n\nÎn urma verificărilor efectuate de polițiști, s-a stabilit faptul că, în timp ce un bărbat, în vârstă de 56 de ani, din Neamț, conducea un autoturism, pe strada Tineretului, din Roznov, ar fi surprins și accidentat două persoane, un tânăr în vârstă de 20 de ani și o femeie în vârstă de 42 de ani, ambii din Roznov, care erau angajate în traversarea regulamentară a străzii.\n\nÎn urma evenimentului rutier a rezultat rănirea celor doi pietoni. Aceștia au fost preluați de un echipaj medical și transportați la spital.\n\nÎn cauză, polițiștii continuă cercetările sub aspectul săvârșirii infracțiunii de vătămare corporală din culpă.",
  "metadata": {
    "original_file": "Vestea_0176.html"
  }
}