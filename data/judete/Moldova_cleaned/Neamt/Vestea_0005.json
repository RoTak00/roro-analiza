{
  "title": "„Nimeni nu observă că e infracțiune?” Cea mai cunoscută profesoară de istorie din Neamț despre traficul de voturi „de la PSD pentru Simion”…",
  "content": "Elena Preda – considerat[ cea mai cunoscut[ profesoară de istorie din județul Neamț – consideră că mutatul voturilor între partide și între candidați este, în fapt, INFRACȚIUNE și că presa tratează mult prea lejer un subiect atât de grav.\n\n<Câteva întrebări. Trăim într-o țară a miștoului? Se discută subiectul „se dau voturi” între partide, ca si cum ar fi castraveți …și nimeni nu observă că este infracțiune? Haosul politic actual fiind, evident, o consecință a „strategiilor” idioate ale unor partide. Mass-media discută tema într-un firesc de ți se strepezesc dinții, iar politicienii se amuză în online? Statul de drept rămâne doar în cărțile de istorie?>, spune Elena Preda într-un mesaj difuzat pe internet.\n\nElena Preda este profesor la Colegiul Național Ștefan cel Mare din Târgu Neamț. De-a lungul timpului ea a fost și inspector la ISJ Neamț. Este membru fondator al unei asociații a profesorilor de istorie și, de asemenea, a fost cea care a „moșit” înființarea cetei „Străjerii Cetății Neamț”.",
  "metadata": {
    "original_file": "Vestea_0005.html"
  }
}