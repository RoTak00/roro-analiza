{
  "title": "Forumul Economic Regional Moldova 2024 | “Planificare și Cooperare pe obiectivul strategic: Moldova 2030”",
  "content": "Centrul de Analiză și Planificare a Dezvoltării Regionale (C.A.P.D.R.), în colaborare cu Consiliul Județean Suceava anunță organizarea la Cazinoul Băilor din Vatra Dornei, în perioada 04 – 06 iulie, a Forumului Economic Regional Moldova ediția 2024.\n\nAmbasadorul Chinei în România, E.S. Han Chunlin este invitatul special al Forumului Economic Regional Moldova care va fi organizat anul acesta la Vatra Dornei de către Centrul de Analiză și Planificare pentru Dezvoltare Regională (C.A.P.D.R.) și Consiliul Județean Suceava. În acest context, revista economică Moldova Invest a dedicat ediția de primăvară promovării potențialului investițional al Regiunii Extinse a Moldovei în perspectiva acestui eveniment deosebit de important pentru economia regională a întregii Moldove aflată în interdependență cu partenerii economici ai României. Calitatea de “invitat special” acordată delegației chineze la Forumul Economic Regional Moldova este fundamentată pe argumente economice solide. La 5 octombrie 1949, România era a treia țară din lume care stabilea relații diplomatice cu Republica Populară Chineză. \n\n Într-un moment în care lumea se schimbă cu o viteză amețitoare, o aniversare remarcabilă marchează harta relațiilor internaționale dintre țările noastre: cea de-a 75-a aniversare a stabilirii relațiilor diplomatice între România și China. Este un moment de reflecție asupra trecutului, dar și un prilej de a privi spre viitor cu încredere și optimism.\n\nÎn decorul pitoresc al Bazinului Dornelor, înconjurați de Munții Carpați, din spectrul internațional sunt așteptați să se reunească pentru mult-așteptatul Forum Economic Regional Moldova 2024\n\nCu accent pe stimularea creșterii, inovației și colaborării, forumul din acest an promite să fie un eveniment de referință în conturarea peisajului economic al regiunii.\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0129.html"
  }
}