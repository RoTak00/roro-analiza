{
  "title": "Parțiale (75%) la Neamț. DRAMATIC, 3 partide se bat pentru al 3-lea mandat de senator!",
  "content": "Bătălia pentru adjudecarea celui de-al 3-lea mandat de senator al județului Neamț e la baionetă, în momentul în care au fost introduse în sistemul centralizat AEP puțin peste 75 la sută din procesele verbale din secțiile de votare (359 din 490).\n\nDacă primele 2 mandate par a fi deja adjudecate de PSD și AUR, pentru al treilea încă luptă la diferențe minime PNL, SOS și USR. USR a crescut cel mai bine pe ultimele 100 de secții numărate, dar trendul pare să nu mai aibă același vibe de la ultimele 20-30 de secții. PNL pare să-și mențină un procent constant.\n\nJudețul Neamț are 3 mandate de senator. În procente clare, pentru un mandat plin e nevoie de 33% din VVE (voturile valabil exprimate pentru partidele care au trecut pragul). Asta inseamnă că procentele celor mai sus clasați cresc proporțional. \n\n Chiar și așa, e puțin probabil ca și PSD (locul 1, acum) să ia un mandat întreg, dar asta e mai puțin important (partea cu mandat întreg). Cewrt e că la o socoteală simplă, cele 3 mandate merg la partidele de pe primele 3 locuri.\n\nCum pe voturile de acum 4 ani, cele 3 mandate de senator s-au împărțit între PSD (Cuc), PNL (Țapu) și AUR (Lavric), rezultă că acum emoții mai pot fi (încă) doar în zona PNL. AUR și PNL au mers cu același candidat deschizător de listă la Senat ca acum 4 ani (Lavric, respectiv Țapu), în PSD Cuc nu a mai avut susținere așa că repartizarea pe listă a fost în favoarea lui Adrian Păduraru. \n\n Probabil și în favoarea partidului, deoarece se prefigurează un număr mai mare de voturi la Senat decât pentru Camera Deputaților…\n\nRămâne de văzut la ce va duce numărătoarea finală pentru al 3-lea mandat de senator…\n\nUpdate – S-a ajuns deja la numărarea a 81% iar ecartul dintre primii doi clasați s-a micșorat dar cu doar 4 sutimi…",
  "metadata": {
    "original_file": "Vestea_0113.html"
  }
}