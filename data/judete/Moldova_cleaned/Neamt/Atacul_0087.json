{
  "title": "Deputatul Leoreanu, prezent la activitățile dedicate Zilei Aviației Române",
  "content": "Deputatul liberal nemțean Dan Laurențiu Leoreanu, președintele uneia dintre cele mai importante comisii din Camera Deputaților – Comisia pentru apărare, ordine publică și siguranță națională, a participat la activitățile dedicate Zilei Aviației Române și a Forțelor Aeriene, care este sărbătorită, în fiecare an, în data de 20 iulie, de sărbătoarea Sfântului Proroc Ilie Tesviteanul, ocrotitorul spiritual al aviatorilor.\n\n„Din postura de președinte al Comisiei pentru apărare, ordine publică şi siguranţă naţională a Camerei Deputaților, am avut plăcerea de a participa, atât ieri, cât și vineri, la activitățile dedicate acestui eveniment. Au fost clipe pline de emoție, dar și de mândria de a descoperi profesionalismul și curajul oamenilor care se dedică acestei arme. Totodată, doresc să mulțumesc pentru onoarea de a primi „Emblema de Onoare a Forțelor Aeriene”, cu acest prilej, din partea Șefului Statului Major al Forțelor Aeriene, domnul general-maior Leonard Gabriel Baraboi. În condițiile dificile în care ne aflăm, cu război la graniță, Forțele Aeriene trebuie să primească tot sprijinul și aprecierea noastră, fiind mereu în prima linie de intervenție, cu profesionalism și implicare, mereu la înălțime! La mulți ani, cu pace, bună înțelegere și succes! ”, a declarat deputatul Leoreanu.\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0087.html"
  }
}