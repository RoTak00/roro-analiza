{
  "title": "Pacient al Spitalului Județean Piatra-Neamț: „Datorită dăruirii cadrelor medicale, astăzi sunt în viață!”",
  "content": "Sistemul de sănătate românesc, copleșit de probleme, scoate la iveală, deseori, profesionalismul cadrelor medicale, care reușesc să smulgă din ghearele bolii și ale morții numeroși pacienți.\n\nO astfel de situație este a pietreanului Florin L.L. (47 de ani), care ținut să mulțumească, prin intermediul publicației atacul.ro, personalului Spitalului Județean de Urgență Piatra-Neamț pentru profesionalismul și devotamentul de care a dat dovadă în salvarea vieții acestuia.\n\nFlorin poate spune că s-a născut a doua oară, cadrele medicale din cadrul spitalului oferindu-i suportul pe fondul căruia a primit o nouă șansă la viață: „Toată aprecierea și respectul pentru implicarea întregului personal al Secției Cardiologie, ATI, UPU și SMURD, de la Spitalul Județean de Urgență Piatra-Neamț, profesioniști care, recent, mi-au salvat viața. Mulțumesc din suflet doamnei doctor Corcoz și domnilor doctori Presură, Gurău și Păsălău pentru profesionalism și devotament. Datorită dăruirii lor, astăzi sunt în viață. Dumnezeu lucrează prin acești minunați profesioniști. Mulțumesc pentru deciziile corecte, implicarea, profesionalismul, empatia doamnei doctor Corcoz, șefa Secției Cardiologie, care mi-a salvat viața și acum, dar și în urmă cu 2 ani. Am toată admirația și prețuirea pentru cadrele medicale ale Spitalului Județean Piatra-Neamț, care, ori de câte ori am avut probleme, fiind cardiac și cu comorbidități, am fost tratat cu profesionalism și dăruire. Nu este nimic mai reconfortant, ca pacient, decât să știi că ești pe cele mai bune mâini”.\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0289.html"
  }
}