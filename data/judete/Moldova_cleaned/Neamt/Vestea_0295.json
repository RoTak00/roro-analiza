{
  "title": "AREST PREVENTIV PENTRU PROFUL DE SEX! BULAI, DUPĂ GRATII!",
  "content": "„Astăzi, 4 septembrie 2024, poliţiştii Direcției Generale de Poliţie a Municipiului București – Secția 2 Poliție, sub supravegherea Parchetului de pe lângă Judecătoria Sectorului 1, au pus în aplicare trei mandate de percheziție domiciliară, în municipiul Bucureşti și județul Ilfov, într-un dosar penal privind săvârșirea infracțiunilor de folosirea abuzivă a funcției în scop sexual și agresiune sexuală.Având în vedere sesizarea din oficiu întocmită la nivelul Secției 2 Politie, în care procurori din cadrul Parchetului de pe lângă Judecătoria Sectorului 1 efectuează cercetări, sub aspectul săvârșirii infracțiunilor de folosirea abuzivă a funcției în scop sexual și agresiune sexuală, fapte care ar fi fost comise de către un bărbat, în vârstă de 61 de ani, cadru didactic al unei universități din Capitală, în această dimineață, 4 septembrie a.c., au fost puse în executare 3 mandate de percheziție, în Municipiul București și județul Ilfov.\n\nBărbatul în cauză a fost condus la audieri, față de acesta fiind dispusă măsura reținerii pentru 24 de ore, urmând, ca în cursul zilei de mâine, să fie prezentat în fața magistraților cu propunere legală.\n\nCercetările sunt continuate de către Parchetul de pe lângă Judecătoria Sectorului 1, sub aspectul săvârșirii infracțiunilor de folosirea abuzivă a funcției în scop sexual și agresiune sexuală”, anunță Poliția Capitalei.\n\nProcurorii care instrumentează dosarul deschis după ce mai multe studente sau foste studente ale SNSPA l-au acuzat public pe sociologul Alfred Bulai de hărţuire sexuală au pus în executare, miercuri trei mandate de percheziţie domiciliară în acest dosar. Una dintre locuinţele vizate este cea a lu Alfred Bulai, alte două fiind ale unor persoane fizice.",
  "metadata": {
    "original_file": "Vestea_0295.html"
  }
}