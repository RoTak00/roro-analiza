{
  "title": "Beat și fără permis, un an și trei luni de detenție",
  "content": "Cadrele Secției de Poliție Rurală Târgu-Neamț au depistat, la data de 30 ianuarie2025, pe raza comunei Pipirig, un bărbat în vârstă 28 de ani, din aceeași localitate, persoană față de care Judecătoria Târgu-Neamț a emis un mandat de executare a pedepsei închisorii, pentru 1 an și 3 luni.\n\nNemțeanul fusese acuzat de săvârșirea infracțiunilor de conducerea unui vehicul sub influența alcoolului sau a altor substanțe și conducerea unui vehicul fără permis de conducere. A fost escortat de către un echipaj de poliție la Penitenciarul Bacău, în vederea executării pedepsei.\n\nTot aici a ajuns, zilele trecute, un nemțean în vârstă de 52 de ani, care domicia în satul Brițcani. El a fost depistat de polițiștii de la Secția Rurală Dulcești. Nemțeanul fusese condamnat de către magistrații de la Judecătoria Roman la 3 ani de închisoare, în urma acuzei de distrugere.",
  "metadata": {
    "original_file": "Monitorul_0003.html"
  }
}