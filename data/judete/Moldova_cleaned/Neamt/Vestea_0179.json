{
  "title": "Incendiu la casa de prăznuire",
  "content": "La ora 09:42 pompierii au fost solicitați să intervină în orașul Târgu-Neamț pentru stingerea unui incendiu produs la casa de prăznuire a Bisericii din cartierul Blebea. \n\n La locul solicitării au fost alocate forțe și mijloace de intervenție de la Detașamentul de pompieri Târgu-Neamț, SVSU Târgu-Neamț și IPJ. \n\n La sosirea forțelor de intervenție incendiul se manifesta în interiorul casei de prăznuire, la nivelul demisolului unde era amplasată centrala termică și într-o încăpere aflată deasupra camerei centralei, existând posibilitatea generalizării la întreaga construcție. \n\n Forțele de intervenție au acționat pentru localizarea și lichidarea incendiului în urma căruia au ars instalația aferentă centralei termice, bunuri din interiorul demisolului și pardoseala pe o suprafață de aproximativ 20 mp. \n\n Coșul de fum neprotejat termic față de materialele combustibile a fost cauza probabilă de producere a incendiului. \n\n Nu au fost victime.",
  "metadata": {
    "original_file": "Vestea_0179.html"
  }
}