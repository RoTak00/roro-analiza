{
  "title": "Deputatul Leoreanu: „Gândul meu se îndreaptă spre cei care cu sacrificii și dăruire ne apără apele teritoriale!”",
  "content": "Începutul acestei săptămâni a fost unul încărcat pentru deputatul PNL de Neamț Dan Laurențiu Leoreanu, care a participat la o serie de manifestări organizate în județ, respectiv orașul Roman și comuna Moldoveni.\n\n„În ajun de sfântă și mare sărbătoare, Adormirea Maicii Domnului, am fost alături de sute de enoriași din parohia Precista Mare, la slujba de vecernie, moment de apropiere și regăsire spirituală, în credință curată și cu suflet bun.\n\nAstăzi, sărbătorind Ziua Marinei Române, gândul meu se îndreaptă spre cei care cu sacrificii și dăruire ne apără apele teritoriale, acum parcă mai intens ca niciodată, în condițiile în care atât Dunărea, cât și Marea Neagră capătă o importantă poziție strategică în conflictul de la granița estică a blocului NATO.\n\nZiua s-a încheiat cu reîntâlnirea cu cetățenii comunei Moldoveni, la ceas de sărbătoare a comunității, mereu regăsirea oamenilor harnici și bravi fiind prilej de bucurie, iar energia acestora mă face să fiu mereu mai implicat în tot ce fac! La mulți ani și vă mulțumesc!”, a precizat parlamentarul liberal.\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0243.html"
  }
}