{
  "title": "Cea mai tare reţetă ANTI-MAHMUREALĂ / Dă rezultate în 98% din cazuri",
  "content": "Cea mai tare reţetă antimahmureală este una absolut sănătoasă, non-chimică. Este de fapt o reţetă gastronomică a cărei denumire spune totul, inclusiv cum trebuie preparată: CIORBĂ DE FASOLE, CU AFUMĂTURĂ ÎNĂCRITĂ CU ZDRENŢE DE VARZĂ MURATĂ.\n\nDieticienii vă vor explica ce conţin componentele şi care e aportul lor la tratarea mahmurelii. Cert e că damful de afumătură şi de acreală de la varza murată e suportabil chiar şi la cei cuprinşi deja de greţuri. \n\n Se consumă caldă sau călduţă (în funcţie de fiecare organism în parte), în niciun caz excesiv de fierbinte. Dacă nu suportaţi să înghiţiţi, beţi doar zeama.\n\nSE RECOMANDĂ: două castroane la interval de maxim 30 de minute. Procedura poate fi reluată peste o oră. \n\n PONT: şi gustul e mai bun dacă afumătura e cu os (costiţă, ciolan…) \n\n SOLUŢIE DE AVARIE: merge şi cu polonicul, direct din oală, dacă nu vă prinde gospodina…",
  "metadata": {
    "original_file": "Vestea_0015.html"
  }
}