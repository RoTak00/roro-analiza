{
  "title": "Pietrenii sunt invitați să întâmpine Noul An în Piața Ștefan cel Mare",
  "content": "\n• Vor concerta Jo, Faydee, Sonny Flame si Donny, iar prima zi din an va fi întâmpinată cu un spectaculos foc de artificii\n\nPiatra-Neamț se pregătește pentru o noapte specială de Revelion, locuitorii municipiului și turiștii care se află în oraș în aceste zile de sărbătoare fiind invitați să se bucure împreună de trecerea în Noul An.\n\nLa ora 00.00, participanții la petrecerea în aer liber vor asista la un program de focuri de artificii ce vor lumina cerul în jocuri feerice. Publicul va avea ocazia să se bucure de un show spectaculos, care va marca trecerea în Noul An, într-o atmosferă plină de energie și optimism.\n\nÎn prima oră din 2025, cei care vor fi prezenți la Revelionul din centrul orașului vor dansa pe ritmuri electrizante ale cântărețului de origine australiană Faydee.\n\n„Ne apropiem de finalul anului și trăim împreună bucuria și magia ultimelor zile din povestea Târgului de Crăciun de la Piatra-Neamț. Vă aștept să numărăm împreună ultimele secunde ale anului 2024 în același cadru feeric de care ne-am bucurat în ultima lună, să începem un Nou An extraordinar la Piatra-Neamț” , a declarat primarul Adrian Niță.",
  "metadata": {
    "original_file": "Monitorul_0157.html"
  }
}