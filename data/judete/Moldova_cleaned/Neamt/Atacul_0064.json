{
  "title": "Deputatul Leoreanu, alături de elevi, părinți și profesori la începutul noului an școlar",
  "content": "Ca și în anii anteriori, deputatul PNL de Neamț Dan Laurențiu Leoreanu a fost alături, astăzi, alături de elevi, părinți și cadrele didactice la debutul unui noi an școlar.\n\n„Este mereu impresionant să simți vibrația emoțională a copiilor, tinerilor, părinților, bunicilor, dar desigur și a profesorilor la început de an școlar. Simțim speranță, încredere, pasiune și ambiție, toate într-un joc minunat al zâmbetelor. Ca profesor, părinte, bunic trăiesc totul cu intensitate maximă, dar simțind și obligația de a oferi comunității toată energia mea, pentru a crește, an de an, oportunitățile educaționale și calitatea școlii romașcane.\n\nAstăzi, ca în fiecare an, de zeci de ani, am fost în mijlocul elevilor, părinților și colegilor profesori, împreună cu domnul primar Leonard Achiriloaei și doamna inspector general adjunct Dana Păiuș, împărtășind gîndul bun și urări de succes. Este momentul care mă încarcă intens cu energia de a oferi, de a munci, de a construi, mereu mai mult, împreună pentru Roman. Succes, cu tot ce e mai bun, cu sănătate și pace, cu zâmbet și energie, tuturor celor implicați în noul an școlar – elevi, părinți, profesori!”, a declarat deputatul liberal.\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0064.html"
  }
}