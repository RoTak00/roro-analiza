{
  "title": "Judecătorii Cîrjă, Mormoe și Niță, în BEJ Neamț",
  "content": "Judecătorii Lenuța Cîrjă, Cătălin Mirel Mormoe și Alina Mihaela Niță sunt cei 3 specialiști neutri din punct de vedere politic care vor asigura legalitatea activității din BEJ (Biroul Electoral Județean), după cum a anunțat Prefectura Neamț, printr-un comunicat remis în urmă cu câteva zile.\n\n„Biroul Electoral de Circumscripție Județeană (BECJ) nr. 29 Neamț a fost constituit în vederea organizării alegerilor pentru Senat și Camera Deputaților, care vor avea loc pe 1 decembrie 2024. În urma desemnării prin tragere la sorți, cei trei membri inițiali ai Biroului sunt: \n\n Judecător Lenuța Cîrjă \n\n Judecător Alina Mihaela Niță \n\n Judecător Cătălin Mirel Mormoe.\n\nDupă vot secret, structura de conducere a Biroului este următoarea: \n\n Președinte: Judecător Lenuța Cîrjă \n\n Locțiitor: Judecător Cătălin Mirel Mormoe \n\n Membru: Judecător Alina Mihaela Niță \n\n Biroul a fost completat și cu reprezentantul Autorității Electorale Permanente (AEP), domnul Ovidiu Acristinei, care va ocupa funcția de membru”, preciza sursa citată.\n\nConform legii, Biroul a fost suplimentat cu reprezentanții partidelor politice parlamentare și ai Grupului parlamentar al minorităților naționale din Camera Deputaților (PSD, PNL, USR, AUR, UDMR, FD, Minorități). Partidele neparlamentare vor avea la dispoziție alte 5 locuri.",
  "metadata": {
    "original_file": "Vestea_0233.html"
  }
}