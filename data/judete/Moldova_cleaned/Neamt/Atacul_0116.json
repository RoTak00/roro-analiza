{
  "title": "Patru instituții primesc 800.000 kWh de energie donată de E.ON cu ajutorul românilor, în campania „Dăruiește Lumină”",
  "content": "Românii și-au demonstrat încă o dată generozitatea, implicându-se în timp record în distribuirea celor 800.000 kWh de energie donată de E.ON Energie România în cadrul campaniei „Dăruiește Lumină”, desfășurată în perioada 26 aprilie -7 mai.\n\nBeneficiarii sunt câteva sute de copii și tineri cu nevoi speciale îngrijiți în patru instituții sociale. Impresionați de poveștile lor, românii, utilizatori ai platformelor social media, au putut decide către cine să meargă cantitatea donată de E.ON Energie România, fiecare apreciere sau redistribuire a unei povești aducând câte 100 kWh energie instituției alese. Poveștile instituțiilor au fost făcute cunoscute de către ambasadorii campaniei: Mihai Morar, Andreea Remețan, Lucian Mîndruță și Bob Rădulescu.\n\nContravaloarea cantităților de energie primite de către beneficiari urmează să fie scăzută din facturile de energie electrică sau gaze naturale ale acestora.\n\nÎncepând cu anul 2015 și până în prezent, E.ON a oferit prin intermediul campaniei „Dăruiește Lumină” peste 4.050.000 kWh energie către 79 de instituții și 3.300 de familii nevoiașe.\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0116.html"
  }
}