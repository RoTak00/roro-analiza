{
  "title": "Și-a ucis iubita!",
  "content": "La data de 11 octombrie a.c., ora 21:38, polițiștii din cadrul Poliției municipiului Roman au fost sesizați prin SNUAU 112 cu privire la faptul că, un tânăr în vârstă de 23 de ani, din municipiul Roman, intenționează să se sinucidă întrucât și-ar fi omorât concubina.\n\nPolițiștii s-au deplasat la fața locului, unde au identificat decedată victima, o tânără în vârstă de 24 de ani, din municipiul Roman.\n\nCadavrul a fost preluat de Serviciul de Medicină Legală pentru efectuarea necropsiei.\n\nBărbatul a fost identificat pe raza localității Secuieni, în prezent aflându-se în custodia poliției, urmând ca în cadrul anchetei să fie dispuse măsurile legale.\n\nDin primele verificări, evenimentul s-ar fi produs pe fondul unui conflict spontan.\n\nCercetările au fost preluate de un procuror criminalist din cadrul Parchetului de pe lângă Tribunalul Neamț și de polițiști din cadrul Serviciului de Investigații Criminale Neamț.",
  "metadata": {
    "original_file": "Vestea_0247.html"
  }
}