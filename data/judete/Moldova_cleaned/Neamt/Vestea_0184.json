{
  "title": "PNL Neamţ: Campusuri şcolare pentru învăţământ dual şi salarii în Educaţie la nivelul celor din Sănătate!",
  "content": "Educaţia este piatra de temelie pentru dezvoltarea durabilă a tuturor comunităţilor!\n\nEste un crez al PNL Neamţ şi un pilon important al viitorului program de guvernare!\n\nNu întâmplător, pe lista de candidaţi ai PNL Neamţ la alegerile parlamentare avem două cadre didactice recunoscute şi apreciate de întreg corpul profesoral: doamna inspector şcolar general adjunct Ana Socea – candidat la Senat şi doamna inspector şcolar general adjunct Dana Păiuş – candidat la Camera Deputaţilor.\n\nViitorii parlamentari ai PNL Neamţ propun şi susţin implementarea învăţământului dual, unde tinerii vor învăţa o meserie şi vor aduce plus valoare economiei locale.\n\nAstfel de campusuri şcolare pentru învăţământul dual vor fi realizate în parteneriat cu mediul de afaceri la Piatra-Neamţ, Roman, Târgu Neamţ şi zona Bicaz.\n\nPe parcursul studiilor, elevii din sistemul de învăţământ dual vor beneficia de burse dar şi practică la viitorul loc de muncă. Odată finalizate studiile, absolvenţii învăţământului dual vor avea un loc de muncă asigurat, bine plătit, acasă, în judeţul Neamţ.\n\nPNL Neanţ va extinde, totodată, programul „Masă sănătoasă” în toate unităţile şcolare din judeţul Neamţ.\n\nVom continua să creştem salariile în sistemul educaţional, astfel încât, până în 2028 salariile cadrelor didactice să ajungă la nivelul celor din sănătate.\n\nDigitalizarea tuturor unităţilor şcolare din judeţul Neamţ va reduce decalajul dintre urban şi rural şi va oferi acces la informaţie şi tehnologie tuturor elevilor nemţeni, la acelaşi nivel cu cei din alte ţări.\n\nToate aceste măsuri vor fi implementate în judeţul Neamţ cu sprijinul viitorului Guvern care va fi construit în jurul PNL, susţinut de parlamentarii liberali nemţeni.",
  "metadata": {
    "original_file": "Vestea_0184.html"
  }
}