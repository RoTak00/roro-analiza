{
  "title": "Politică și stand-up comedy: CCR validează turul 1 așa cum a fost inițial, Georgescu și Lasconi în turul 2, pe 8 decembrie…",
  "content": "CCR (Curtea Constituțională din România pune punct bâlciului creat de aceeași instituție prin decizia de renumărare a voturilor, anunțând că validează turul 1 al alegerilor prezidențiale, cu câștigători ai primelor locuri Călin Georgescu și Elena Lasconi.\n\nAu fost numărate doar voturile din țară și abia acum spune asta președintele CCR, Marian Enache (fost deputat PSD), argumentând că Vasile Cristian Terheș (ales europarlamentar pe lista AUR dar fost europarlamentar … tot PSD) nu a acuzat neregularități la votul din Diaspora. Detalii, în presa centrală .\n\nDupă un comunicat tendențios și manipulator dat azi de BEC care făcea referire la Marcel Ciolacu (președintele PSD și perdantul din turul 1) ca fiind locul 2 pe voturile renumărate (fără a face precizarea că e vorba doar de cele din țară, dând de înțeles că ar intra în turul 2 vezi un text scris de Tolontan despre această manipulare), CCR a binevoit și a făcut anunțul care, prin întârzierea de până acum, blocase practic campania electorală pentru turul 2.\n\nEvident că toate aceste piruete Terheș-Enache-Greblă (toți cu pedigree PSD), cu o renumărare-bâlci și cu tot circul unor funcționari în robe (CCR) nu se schimbă nimic în rezultatul clasamentului turului 1.",
  "metadata": {
    "original_file": "Vestea_0109.html"
  }
}