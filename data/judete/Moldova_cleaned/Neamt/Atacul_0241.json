{
  "title": "„Acest popor, care se remarcă prin apatie, analfabetism, imbecilitate și lașitate, va plăti tot ce i se cere”",
  "content": "„Genii” idioate! Cum altfel poți să le spui mamiferelor idioate care conduc România ? Că sunt idioate se vede cu ochiul liber, din moment ce repetă metoda de jefuire a populației țării , care este la fel de inteligentă ca și „conducăreții” ei. Pentru că gaura de la buget este imensă , bipedele de la conducere au hotărât să aplice metoda de acum doi ani, de scumpire nejustificată a curentului și gazelor . Acum, apelează la scumpirea carburanților , chiar dacă la nivel mondial prețurile au cam rămas la fel , scumpire care va atrage după sine creșteri ale prețurilor în lanț . Scumpind benzina și motorina, toate prețurile vor crește, gaz, electricitate, alimente, servicii etc. Crescând mult prețurile, vor crește și impozitele pe care firmele le vor plăti statului care va acoperi astfel gaura de la buget sau cel puțin o parte a ei. De ce să fie tăiate salariile sinecuriștilor și să fie dați afară unii dintre ei, când acest popor, care se remarcă prin apatie, analfabetism, imbecilitate și lașitate, va plăti tot ce i se cere?\n\nNoua explozie a prețurilor se va amplifica la toamnă și mai ales la iarnă, iar românul va plăti cu sacrificii imense, dar aceste sacrificii sunt acceptate cu resemnare de un popor fatalist, supus ideii că nu este nimic de făcut . Și, într-adevăr, acest popor nu poate face nimic, pentru că nu are voință, curaj, demnitate și perseverență în a lupta pentru propriul interes și pentru această țară , pe care tot el a dat-o celor care o jefuiesc la ora actuală, dar și străinilor care s-au prins că o pot primi pe nimic, cu șpagă ! „Trezește-te, române, din somnul cel de moarte!” . Am și eu niște ani, dar n-am văzut pe nimeni trezindu-se din prostie ! Pentru că nu se poate , pentru că este o utopie , deoarece prostia este o stare naturală , iar în lipsa educației este periculoasă dacă o promovezi! Așa că jefuirea românilor va continua ca și până acum, în timp ce jefuitorii vor continua să prospere fără a fi jenați de cineva. Am scris jenați, nu deranjați! Cu poporul care ori pleacă, ori moare!\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0241.html"
  }
}