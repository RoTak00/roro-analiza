{
  "title": "Intervenție în forță a pompierilor în Chintinici, Roznov : au ars trei case UPDATE",
  "content": "Un incendiu puternic a izbucnit în această seară într-o locuință din satul Chintinici, orașul Roznov. La fața locului intervin de urgență echipaje de la Punctul de Lucru Roznov, Serviciul Voluntar pentru Situații de Urgență (SVSU) Roznov și Detașamentul de Pompieri Piatra-Neamț, încercând să limiteze pagubele și să stingă focul.\n\nAjunși la locul indicat pompierii au constatat că incendiul se manifesta generalizat la acoperișul a două construcții (3 case, dintre care 2 aveau acoperișul comun), existând posibilitatea propagării la alte două construcții din vecinătate.\n\nNicio persoană nu se afla în interiorul clădirilor cuprinse de flăcări.\n\nAvând în vedere suprafața mare afectată de incendiu au fost suplimentate forțele și mijloacele de intervenție, cu încă patru autospeciale de la Detașamentul de pompieri Piatra-Neamț.\n\nPompierii au acționat pentru localizarea și lichidarea incendiului în urma căruia au ars acoperișul construit din lemn și acoperit cu tablă a unei construcții (ansamblu de locuințe compus din casă D+P+M, casă P și două anexe) pe o suprafață de aproximativ 600 mp, mansarda din lemn cu bunurile din interiorul acesteia (mobilier, aparate electrocasnice, materiale textile și articole de uz casnic), panourile solare, și alte bunuri din interiorul anexelor (mobilier, aparate electrocasnice, materiale textile, articole de uz gospodăresc, scule electrice etc). La a doua construcție (casă) a ars acoperișul construit din lemn și acoperit cu tablă pe o suprafață de 20 mp. Cauza probabilă de producere a incendiului a fost scurtcircuitul electric.",
  "metadata": {
    "original_file": "Monitorul_0024.html"
  }
}