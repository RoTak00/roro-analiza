{
  "title": "Autoturism în flăcări pe o stradă din Roman",
  "content": "Pompierii au fost solicitați să intervină, în dimineața zilei de 15 ianuarie 2025, la ora 07:37, în municipiul Roman, pentru stingerea unui incendiu produs la un autoturism, care era parcat în fața unei case de pe strada Toma Stelian.\n\nConform comunicatului de presă al Inspectoratului pentru Situații de Urgență Neamț, la locul solicitării s-au deplasat două echipaje de pompieri cu o autospecială de stingere și o ambulanță SMURD din cadrul Detașamentului Roman.\n\nLa sosirea pompierilor incendiul se manifesta generalizat în interiorul autoturismului, în interiorul acestuia nefiind vreo persoană. Cadrele ISU au acționat pentru localizarea și lichidarea incendiului care s-a produs, cel mai probabil, din cauza unui scurtcircuit electric.",
  "metadata": {
    "original_file": "Monitorul_0075.html"
  }
}