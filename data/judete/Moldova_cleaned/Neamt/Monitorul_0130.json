{
  "title": "COMUNICAT DE PRESĂ",
  "content": "Municipiul Piatra-Neamț, prin CMI Urban, va colecta brazii de Crăciun din oraș. Pietrenii care își despodobesc brazii naturali sunt rugați să îi lase la containerele de colectare a deșeurilor, fără a bloca accesul pietonal și rutier. Înainte de colectare, brazii trebuie să fie curățați de orice decorațiuni.\n\nCampania va începe miercuri, 8 ianuarie și se va desfășura până pe data de 15 ianuarie .\n\nLocul de colectare pentru cartierul Văleni va fi în spatele shelterului de colectare a deșeurilor, pe platformă. Locurile de colectare pentru cartierul Speranța vor fi în spatele magazinului Profi sau în fața școlii.\n\nPentru cartierele de case, proprietarii sunt rugați să strângă brazii într-un singur loc, fără a bloca circulația și să anunțe compania Urban, la numărul de telefon 0233/234.280.",
  "metadata": {
    "original_file": "Monitorul_0130.html"
  }
}