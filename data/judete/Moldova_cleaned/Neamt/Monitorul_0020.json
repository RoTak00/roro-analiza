{
  "title": "Mână criminală! Mașină incendiată în toiul nopții",
  "content": "Cadrele Inspectoratului pentru Situații de Urgență „Petrodava” Neamț au fost solicitate să intervină, pe data de 28 ianuarie 2025, în jurul orei 23:43, în comuna Ștefan cel Mare, pentru stingerea unui incendiu produs la un autoturism.\n\nLa locul evenimentului s-au deplasat două echipaje de pompieri cu o autospecială de stingere și o ambulanță SMURD din cadrul Detașamentului Piatra-Neamț. Din păcate, mașina a fost grav avariată, nemaiputând fi utilizată.\n\n„La sosirea pompierilor incendiul se manifesta generalizat la un autoturism situat pe partea carosabilă, în imediata apropiere de gardul unei gospodării. Acțiunea intenționată a fost cauza probabilă de producere a incendiului”, a transmis ISU Neamț.",
  "metadata": {
    "original_file": "Monitorul_0020.html"
  }
}