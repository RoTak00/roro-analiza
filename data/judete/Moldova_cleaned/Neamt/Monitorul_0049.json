{
  "title": "A băut și a încercat să se spânzure",
  "content": "Serviciul de Ambulanță a adus, pe data de 21 ianuarie 2025, la CPU a Spitalului Municipal de Urgență un bărbat în vârstă de 50 de ani, care pe fondul consumului de alcool a încercat să-și ia viața prin spânzurare.\n\n„Pacientul a fost explorat la computerul tomograf și i s-a efectuat și un examen ORL. La examinare se constata o agitație psihomotorie importantă, probabil pe fondul consumului de alcool.\n\nA fost monitorizat în timpul nopții la Secția ATI, iar în dimineața zilei de 22 ianuarie a fost dirijat la Secția de psihiatrie, pentru evaluare suplimentară”, a precizat Nicoleta Popescu, director medical al Spitalului Municipal de Urgență Roman.",
  "metadata": {
    "original_file": "Monitorul_0049.html"
  }
}