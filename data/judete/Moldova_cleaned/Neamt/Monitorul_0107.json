{
  "title": "O bătrână de 73 de ani, victima unui șofer cu un an mai în etate",
  "content": "Cadrele Poliției municipiului Piatra-Neamț au fost sesizate, pe data de 8 ianuarie 2025, în jurul orei 09.50, cu privire la producerea unui eveniment rutier pe bulevardul 9 Mai, din orașul menționat. Nedoritul incident s-a soldat cu o persoană rănită.\n\nVerificări efectuate de oamenii legii au stabilit faptul că, în timp ce un bărbat, în vârstă de 74 de ani, din aceeași localitate, care se afla la volanul unui autoturism, a surprins și accidentat un pieton care era angajat în traversarea bulevardului pietrean.\n\n„În urma evenimentului rutier, a rezultat rănirea pietonului, o femeie în vârstă de 73 de ani, din aceeași localitate, care a fost transportată la o unitate medicală. Conducătorul auto a fost testat alcoolscopic, rezultatul fiind negativ. Polițiștii continuă cercetările pentru vătămare corporală din culpă”, a transmis IJP Neamț.\n\nTot miercuri, 8 ianuarie, dar în jurul orei 16.00, polițiștii din cadrul Poliției municipiului Piatra-Neamț au fost sesizați cu privire la producerea unui eveniment rutier pe Drumul Județean 159C, în localitatea Rediu.\n\nÎn urma verificărilor efectuate de polițiști, s-a stabilit faptul că, în timp ce un bărbat, în vârstă de 55 de ani, din aceeași localitate, se deplasa pe o bicicletă pe șoseaua din comună s-ar fi dezechilibrat și ar fi căzut pe partea carosabilă.\n\nA rezultat rănirea biciclistului, care a fost transportat la o unitate medicală. Bărbatul a fost testat cu aparatul etilotest, rezultatul indicând o concentrație de 0.71 mg/l alcool pur în aerul expirat. În cauză, polițiștii continuă cercetările sub aspectul săvârșirii infracțiunii de vătămare corporală din culpă.",
  "metadata": {
    "original_file": "Monitorul_0107.html"
  }
}