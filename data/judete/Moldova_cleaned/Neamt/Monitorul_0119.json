{
  "title": "Evoluția vremii în Moldova și la munte : 8 –19 Ianuarie 2025",
  "content": "În perioada 8–19 ianuarie 2025, vremea va fi variabilă în Moldova și în zonele montane. Temperaturile vor crește semnificativ până pe 9 ianuarie, urmate de o răcire treptată și precipitații extinse între 10 și 13 ianuarie.\n\nMOLDOVA Valorile termice diurne vor crește progresiv, de la 6–7 grade pe 6 ianuarie, atingând 12 grade în zilele de 8 și 9 ianuarie. După această perioadă, vremea se va răci treptat, ajungând la o medie de 2 grade pe 13 ianuarie. Ulterior, temperaturile maxime vor crește ușor, situându-se între 3 și 4 grade.\n\nTemperaturile minime vor rămâne pozitive până pe 12 ianuarie, cu valori cuprinse între 1 și 3 grade. În a doua săptămână, minimele vor scădea, situându-se între -3 și -2 grade.\n\nProbabilitatea de precipitații va fi ridicată în perioada 11–13 ianuarie, cu posibile precipitații și în restul intervalului, dar cu o frecvență mai redusă.\n\nLA MUNTE Până pe 10 ianuarie, temperaturile vor fi mai ridicate decât în mod obișnuit pentru această perioadă, cu maxime de 4–6 grade și minime în jurul valorii de 0 grade.\n\nÎncepând cu 11 ianuarie, se va instala un proces de răcire. Temperaturile maxime vor coborî la -3…-1 grad, iar minimele vor ajunge la -8…-6 grade.\n\nPrecipitațiile vor apărea temporar, cu o probabilitate crescută în jurul datei de 8 ianuarie și între 10 și 13 ianuarie, când sunt posibile cantități semnificative de apă.",
  "metadata": {
    "original_file": "Monitorul_0119.html"
  }
}