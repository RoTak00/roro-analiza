{
  "title": "Ziua de 3 ianuarie 2025 nu va fi liberă",
  "content": "■ cum a scurtat guvernul prima mini-vacanță din 2025 ■\n\nGuvernul nu a declarat ziua de vineri, 3 ianuarie 2025, ca zi liberă, astfel că anul nu va începe cu o minivacanță prelungită. Angajații din instituțiile publice vor avea liber doar pe 1 și 2 ianuarie (miercuri și joi), urmând să revină la muncă vineri, 3 ianuarie. Proiectul Ministerului Muncii, care propunea ca această zi să fie nelucrătoare, nu a fost discutat în ultima ședință de Guvern.\n\nAceastă decizie vine după ce, pe 27 decembrie, bugetarii au avut o zi liberă „punte” între Crăciun și weekend, beneficiind de cinci zile consecutive de odihnă. Dacă și 3 ianuarie ar fi fost liberă, instituțiile publice ar fi fost închise timp de o săptămână, între 31 decembrie și 8 ianuarie, având în vedere că 6 și 7 ianuarie (Boboteaza și Sfântul Ioan) sunt acum zile nelucrătoare (luni și marți).\n\nPrima minivacanță din 2025 va fi între 4 și 7 ianuarie, incluzând weekendul și cele două sărbători religioase.\n\nCrăciunul 2025 va aduce o nouă minivacanță, zilele de 25 și 26 decembrie (joi și vineri) legându-se cu weekendul.",
  "metadata": {
    "original_file": "Monitorul_0166.html"
  }
}