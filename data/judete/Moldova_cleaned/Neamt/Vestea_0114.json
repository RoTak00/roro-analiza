{
  "title": "DOCUMENT! Renumărarea la Neamț: Georgescu și Lasconi voturi în plus mai multe decât Ciolacu!",
  "content": "S-a terminat oficial renumărarea voturilor din județul Neamț, pentru alegerile prezidențiale – turul 1 – iar rezultatul consemnat în procesul-verbal al BEJ arată erori foarte subțiri. Noile rezultate nu aduc voturi consistente pentru Marcel Ciolacu (așa cum s-a tot spus, în condițiile în care triada „Terheș – Enache – Greblă” ducea la ideea că e vorba de o afacere marca PSD) ci un plus minuscul, mai mic decât cele (tot mici) consemnate în dreptul lui Călin Georgescu, al lui Nicolae Ciucă și al Elenei Lasconi. Pe pierdere (tot cu doar câteva voturi) a ieșit George Simion. \n\n Astfel Ciolacu câștigă după renumărare fix 2 (două voturi) în timp ce Lasconi are cu 3 voturi mai mult, Nicolae Ciucă cu 4 voturi mai mult iar Călin Georgescu cu 7 voturi mai mult. Simion a pierdut după renumărare 8 voturi.\n\nCălin Georgescu – 45.072 față de 45.065 \n\n Marcel Ciolacu – 43.792 față de 43.790 \n\n George Simion – 30.752 față de 30.760 \n\n Elena Lasconi – 28.685 față de 28.682 \n\n Nicolae Ciucă – 15.403 față de 15.399",
  "metadata": {
    "original_file": "Vestea_0114.html"
  }
}