{
  "title": "Deputatul Cozmanciuc, întâlnire importantă la Consiliul Europei",
  "content": "Deputatul Mugur Cozmanciuc își continuă seria întâlnirilor importante, la nivel european. Astfel, acum câteva zile, parlamentarul PNL a avut o ședință dce lucru cu secretarul general al CE.\n\n„ Am avut o întâlnire de lucru cu Alain Berset, secretarul General al Consiliului Europei, în cadrul participării mele la lucrările celei de-a patra părți a Sesiunii ordinare a Adunării Parlamentare a Consiliului Europei, care se desfășoară la Strasbourg, în perioada 30 septembrie – 4 octombrie. \n\n Am discutat despre provocările geopolitice actuale, despre întărirea democrației și modalitățile de colaborare pentru a găsi cele mai bune soluții”, spune Cozmanciuc.\n\nDeputatul de Neamț spune și pe ce se va axa noul secretar general CE: „ Domnul Berset a transmis că în timpul mandatului său va lucra cu pasiune și hotărâre pentru a continua construirea unei Europe în care fiecare ființă umană să fie în centrul acțiunilor pe care le luăm, ca fiecare persoană să trăiască în libertate și să se simtă protejată”.",
  "metadata": {
    "original_file": "Vestea_0254.html"
  }
}