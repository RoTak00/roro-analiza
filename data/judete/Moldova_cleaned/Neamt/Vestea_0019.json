{
  "title": "Urătură de sezon",
  "content": "Aho, aho, plugari români \n\n S-au dus zeci de săptămâni, \n\n S-au dus 12 luni pe rând, \n\n Anul Nou vine-n curând… \n\n Două mii și două’ș patru \n\n A fost an negru ca dracu.\n\nNe-au tot chemat la votat \n\n Și apoi le-au anulat… \n\n Au fost campanii, prelegeri, \n\n Promisiuni de alegeri. \n\n Prin vară le-au comasat, \n\n Apoi le-au intercalat\n\nDă-ne Doamne vaci și boi \n\n Să tragă-n brazdă cu noi. \n\n Dar te rog Doamne etern, \n\n Nu ni-i mai da în Guvern. \n\n Nu ne mai da bou la Senat \n\n Și vițel ca deputat…\n\nNu bovine la putere \n\n Și juninci prin ministere…\n\nA fost an greu, pentru toți, \n\n Bogat pentru patri-hoți… \n\n Parcă a fost ca un acord, \n\n De la Buzău pân-la Nord(is). \n\n Șpaga este pentru om \n\n nu cu vechiul milion \n\n ci plimbări pe avion…\n\nCă nu-ți poți plimba amanta, \n\n La Nisa, Dubai sau Malta, \n\n Așa pe barosăneală, \n\n Decât cu jetul-vrăjeală… \n\n Noi la plug, boii în jet, \n\n ca s-avem guvern perfect. \n\n Noi în jug, striviți de biruri, \n\n Ei cu șpăgi și chilipiruri…\n\nȘi de le e nașpa vot, \n\n Mintenaș tot ei pun bot \n\n și anulează scrutinul \n\n Că nu le-a ieșit tainul…\n\nFoaie verde ca șofranul, \n\n O să votăm și la anul \n\n Și le-om tot da cu ștampila \n\n Să le crape-n cap pupila… \n\n Ducă-se boul și vaca \n\n unde-a-nțărcat mutul iapa… \n\n Am zis Mut? Dați 3 strujeni, \n\n Furaj pentru Cotroceni. \n\n C-am avut – mirare-n UE – \n\n Un președinte statuie. \n\n Ba la golf, ba în vacanțe \n\n Și cu alte aroganțe…\n\nDu-te Klaus, du-te cu bine, \n\n Ia-l și pe Marcel cu tine. \n\n Și luați-vă-n coteț \n\n pe post de luxur nutreț \n\n și-ordonanța trenuleț…",
  "metadata": {
    "original_file": "Vestea_0019.html"
  }
}