{
  "title": "Stiripesurse: 500.000 de voturi de la PSD pentru Simion și Ciolacu",
  "content": "Voturile tranferate de PSD spre candidații Georgescu și Simion (în turul 1 al alegerilor prezidențiale) rămân un subiect discutat și de analiști și de presă. \n\n Siteul stiripesurse.ro estimează că ar fi vorba chuiar de jumătate de milion de voturi astfel direcționate.\n\n„Se estimează că s-au dat cam 470 de mii – 500 de mii de voturi de către organizațiile PSD către George Simion și Călin Geoergescu, ceea ce a făcut ca liderul PSD să nu intre în tur 2. \n\n Și nu doar social-democrații au redirecționat voturi, ci și liberalii”, spun cei de la stiripesurse.ro .\n\nSibiectul respectiv apare în condițiile în care presa centrală a anunțat că ar fi în curs o anchetă a Parchetului, după celebrul episod în care se Alfred Simonis și Marcel Ciolacu au abordat acest subiect pe tiktok.\n\nO analiză a tranferului de voturi a fost realizată și de profesorul universitar Mircea Comșa (publicată în siteul comunitatealiberală.ro ).\n\n„Un exemplu de citire a rezultatelor în cazul PSD: din cele 2030 mii de voturi primite de PSD, 1355 mii au mers spre Ciolacu, 140 mii spre Simion, 118 mii spre Georgescu și 292 mii spre alți candidați (Geoană în principal). Și un exemplu în cazul voturilor obținute de Georgescu: din cele 2120 mii voturi obținute de Georgescu, 614 mii au venit de la votanții AUR, 499 mii de la POT, 463 mii de la SOS, 118 mii de la PSD, 94 mii de la PNL și 310 mii de la alt partid (sau de la cei care au votat doar la turul 1)”, spune profesorul Mircea Comșa în respectivul articol.",
  "metadata": {
    "original_file": "Vestea_0002.html"
  }
}