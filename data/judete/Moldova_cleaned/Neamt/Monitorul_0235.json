{
  "title": "Spitalul are nevoie de medici, asistenți, infirmieri și îngrijitori",
  "content": "■ conducerea SMU Roman a primit aprobare pentru organizarea unor concursuri ■ se caută 10 medici specialiști pentru mai multe discipline ■\n\nManagementul Spitalului Municipal de Urgență (SMU) Roman a anunțat pe pagina de Facebook faptul că, în cadrul unității, în perioada imediat următoare, se vor organiza concursuri / examene pentru mai multe posturi.\n\nVa fi scos la concurs 1 post medic chirurgie vasculară; 1 post medic chirurgie plastică și 1 post medic microbiologie. Alte categorii de personal medical și auxiliar de care are nevoie SMU Roman sunt: posturi pentru asistenți medicali; posturi pentru infirmieri, posturi pentru îngrijitori și posturi pentru brancardieri.\n\nDetalii despre procedura de înscriere, cerințele specifice pentru fiecare post și calendarul concursurilor vor fi comunicate în perioada următoare. Persoanele interesate sunt sfătuite să urmărească anunțurile oficiale ale Spitalului Municipal de Urgență Roman.",
  "metadata": {
    "original_file": "Monitorul_0235.html"
  }
}