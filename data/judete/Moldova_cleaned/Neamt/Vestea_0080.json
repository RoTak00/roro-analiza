{
  "title": "Percheziții „la legionari”! Inclusiv la Neamț…",
  "content": "PERCHEZIȚII ÎNTR-UN DOSAR PENAL DESCHIS PENTRU PROMOVAREA ÎN PUBLIC, A CULTULUI PERSOANELOR VINOVATE DE SĂVÂRȘIREA UNOR INFRACȚIUNI DE GENOCID CONTRA UNANIMITĂȚII ȘI DE CRIME DE RĂZBOI ȘI PROMOVAREA, ÎN PUBLIC, A UNOR IDEI, CONCEPȚII SAU DOCTRINE FASCISTE, LEGIONARE SAU XENOFOBE\n\nAstăzi, 7 decembrie 2024, sub coordonarea Parchetului de pe lângă Înalta Curte de Casație și Justiție și Inspectoratului General al Poliției Române, polițiștii de investigații criminale din cadrul IPJ Ilfov pun în executare 9 mandate de percheziție domiciliară, în municipiul București și în județele Ilfov, Neamț, Maramureș, Timiș și Sălaj.\n\nAcțiunea beneficiază de sprijinul luptătorilor din cadrul Serviciului pentru Acțiuni Speciale Ilfov, dar și a structurilor de poliție din cadrul inspectoratelor de politie Timiș, Sălaj, Neamț și Maramureș.\n\nAncheta vizează fapte de utilizare a simbolurilor fasciste, legionare, rasiste sau xenofobe, petrecute la data de 30.11.2024, la monumentul din localitatea Tâncăbești, județul Ilfov.\n\nActivitățile se desfășoară sub coordonarea Parchetului de pe lângă Tribunalul Ilfov.\n\nFacem precizarea că, pe întreg parcursul procesului penal, persoanele cercetate beneficiază de drepturile și garanțiile procesuale prevăzute de Codul de procedură penală, precum și de prezumția de nevinovăție.",
  "metadata": {
    "original_file": "Vestea_0080.html"
  }
}