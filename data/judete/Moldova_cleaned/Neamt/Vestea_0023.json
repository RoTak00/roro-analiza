{
  "title": "Azi, mare Festival de Datini la Roznov! Urșii de la Comănești și Margareta Clipa, printre vedetele de pe afiș!",
  "content": "Va fi mare spetacol – mare, azi la Roznov unde are loc tradiționalul (deja) festival de datini.\n\nOrganizatorii (primarul de Roznov și Consiliul Local Roznov) au gândit pentru acest an o ediție specială în care va avea loc un mixt între tradițiile specifice sărbătorilor de iarnă dar și cântece populare interpretate de maeștrii ai floclorului.\n\nPe partea de coloană sonoră, vor urca pe scenă Margareta Clipa, Angelica Flutur, Loredana Călin, Viorica Macovei, Alexandra Cojocariu şi Marius Zgăianu. Pe partea de tradiții, responsabili vor fi cei din ansamblurile Roznovenii și Mugurașii Roznovenilor.\n\nDar capul de afiș și sarea și piperul manifestării vor fi Urșii de la Comănești, cu celebrii lor canafi roșii legați la gâtul blănurilor.\n\n„Duminică, 29 decembrie, începând cu ora 13:00, vă invităm cu mare drag la Festivalul ,,DATINI ȘI OBICEIURI DE IARNĂ LA ROZNOV ”, care se va desfășura pe scena din Parcul Roznov! \n\n Vă așteptăm să celebrăm împreună magia iernii cu: \n\n Artiști renumiți \n\n Tinere talente locale \n\n Ceata Urșilor de la Comănești-Șipoteni \n\n Tradiții și obiceiuri autentice de iarnă”, a transmis primarul Vasile Pavăl de la Roznov.",
  "metadata": {
    "original_file": "Vestea_0023.html"
  }
}