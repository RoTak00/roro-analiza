{
  "title": "Doi șoferi au devenit pietoni din cauza alcoolului",
  "content": "Polițiștii din cadrul Secției Rurală Sagna, au oprit pentru control, la data de 30 ianuarie 2025, în jurul orei 21.50, în localitatea Boghicea, un autoturism, condus de un bărbat, în vârstă de 43 de ani, din același sat.\n\nTestul alcoolscopic a indicat o concentrație de 0,92 mg/l alcool pur în aerul expirat. În urma verificărilor efectuate s-a stabilit faptul că, autoturismul avea numerele de înmatriculare provizorii expirate. Continuă cercetările pentru stabilirea situației de fapt.\n\nÎn aceeași situație se află un nemțean, în etate de 65 de ani, din Moldoveni. Miercuri, 29 ianuarie, la ora 20.50, el a fost tras pe dreapta de un echipaj de la Secția de Poliție Rurală Români. Avea să se constate că era băut, concentrația fiind de 0,76 mg/l alcool pur în aerul expirat.",
  "metadata": {
    "original_file": "Monitorul_0004.html"
  }
}