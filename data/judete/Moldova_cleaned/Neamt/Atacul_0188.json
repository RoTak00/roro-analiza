{
  "title": "Deputatul Leoreanu, la Gala Concursului „PatriotFest”",
  "content": "Ieri, 16 ianuarie, la Cercul Militar Național, s-a desfășurat cea de-a șasea ediție a Galei Concursului „Patriotest”, eveniment la care a participat și deputatul PNL de Neamț Dan Laurențiu Leoreanu (foto centru), președintele Comisiei pentru apărare, ordine publică și siguranță Națională. Concursul „PatriotFest” este un proiect demarat de New Strategy Center în parteneriat cu MapN, MAI, SRI, STS, SPP.\n\n„M-am bucurat să iau parte, astăzi, la Cercul Militar Național, la Gala Concursului PatriotFest, ajunsă la cea de-a șasea ediție, proiect demarat de New Strategy Center în parteneriat cu MapN, MAI, SRI, STS, SPP, prilej cu care i-am felicitat pe organizatori pentru inițiativă și rezultate. Concursul urmărește să contribuie la procesul de inovare cu scopul de a crește securitatea României într-o perioadă a provocărilor și amenințărilor, tot mai variate. Este unul dintre puținele programe al cărui scop este susținerea performanței românești, astfel încât să se stopeze exodul creierelor. Cu un design ce vizează o gamă largă de domenii de interes, pentru prezent și viitor, Gala Programului PatriotFest de anul acesta a premiat cele mai bune proiecte ale unor inovatori români plini de energie și idei creatoare, pentru care merită toată susținerea noastră. A fost un eveniment încununat cu succes, iar faptul că România face dovada faptului că este un izvor nesecat al patrimoniului uman de calitate superioară nu poate decât să mă bucure și să îmi dea speranța că România își va respecta statutul la nivel international” , a declarat deputatul Laurențiu Leoreanu .\n\n⚠️ ️️ Articolele publicate de ATACUL.RO nu pot fi preluate decât în limita a 500 de caractere şi obligatoriu cu citarea sursei (indicarea link-ului este obligatorie). În caz contrar, ne rezervăm dreptul de a ne adresa instanței de judecată.",
  "metadata": {
    "original_file": "Atacul_0188.html"
  }
}