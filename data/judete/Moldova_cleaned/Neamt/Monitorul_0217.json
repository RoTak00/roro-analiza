{
  "title": "Vremea colindelor",
  "content": "■ un grup de copii de la Colegiul Tehnic ”Danubiana” au avut inițiativa de a colinda copiii intenați în Secția de Pediatrie a Spitalului Municipal de Urgență Roman\n\nLuna decembrie este, fără discuție, una dintre cele mai frumoase perioade ale anulului. Începând cu 6 decembrie – Ziua Sfântului Nicolae și până la Anul Nou românii se bucură de sărbătorile de iarnă.\n\nLuni, 16 decembrie, copiii internați în Secția de Pediatrie a Spitalului Municipal din Roman au fost vizitați de Moș Crăciun și de către un grup de copii inimoși de la Colegiul Tehnic ”Danubiana” din Roman. Aceștia au interpretat un frumos program de colinde tradiționale și au împărțit pachete cu daruri pentru copiii internați. Gestul lor plin de generozitate și căldură a adus zâmbete pe chipurile micuților și a luminat atmosfera spitalului. Așa cum se știe colindele sunt cântece tradiționale românești, anume felicitări (urări) de tip epico-liric. Colindele sunt legate de obiceiul colindatului, datină perpetuată din perioada precreștină, care se cântă în preajma Crăciunului și Anului Nou.\n\nUnele dintre ele au o sumedenie de variante și versiuni, potrivit diferitelor regiuni și graiuri ale țării, dar toate sunt extreme de frumoase și pline de emoție artistică.",
  "metadata": {
    "original_file": "Monitorul_0217.html"
  }
}