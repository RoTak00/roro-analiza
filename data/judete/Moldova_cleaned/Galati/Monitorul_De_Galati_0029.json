{
  "title": "FOTO: Bucurie adusă copiilor internați la Spitalul Județean Tulcea",
  "content": "Polițiștii Inspectoratului de Poliție Județean Tulcea împreună cu Asociația Studenților și Medicilor Voluntari, au ajuns încărcați cu daruri, pe holurile Spitalului Județean de Urgență Tulcea, pentru a aduce bucurie, zâmbete și speranță pentru aproximativ 30 de copii care anul acesta își vor petrece Crăciunul în spital.\n\nDacă anii trecuți împodobeau bradul, mergeau la colindat și se bucurau de magia sărbătorilor, anul acesta îl vor aștepta cuminți, pe Moș Crăciun, cu vești bune.\n\n\" Colegii noștri au fost ajutoarele moșului anul acesta, oferind cadouri micuților, sperând, totodată, că le vor oferi un strop de fericire în această perioadă. Astfel de acțiuni au în primul rând, scopul de a oferi un sprijin moral celor aflați în nevoie, dar nu în ultimul rând, și pentru a transmite bucurie în sufletele lor \", transmite Inspectoratul de Poliție Județean Tulcea.",
  "metadata": {
    "original_file": "Monitorul_De_Galati_0029.html"
  }
}