{
  "title": "FOTO: De 1 Iunie 2024, dulciuri şi jucării din \"Inimă de Copil\" pentru micuţii din Pechea",
  "content": "Nu doar autorităţile locale gălăţene au contribuit sâmbătă, 01 iunie 2024, la petrecerea copiilor, de ziua lor, la Galaţi, existând şi iniţiative private. Astfel, 48 de copii beneficiari ai serviciilor sociale din cadrul Fundaţiei \"Inimă de Copil\" din comuna gălăţeană Pechea au primit, sâmbătă, de ziua lor, dulciuri şi jucării. Donaţia a venit din partea comunităţii pasionaţilor auto, tineri gălăţeni uniţi de aceeaşi pasiune, cea a autovehiculelor tunate, care s-au mobilizat pe pagina de socializare facebook şi au donat bani pentru cadouri. Iniţiativa de a aduce zâmbetul pe chipurile copiilor aflaţi în situaţii speciale şi care primesc asistenţă la Fundaţia \"Inimă de Copil\" din Pechea a fost promovată de gălăţeanul Mihai Francis Turcu, tânărul reuşind în scurt timp să strângă suficiente fonduri pentru a-i bucură pe copii cu daruri, de ziua lor. Fundaţia \"Inimă de Copil\" oferă asistenţă copiilor aflaţi în situaţii deosebite, fiind vorba fie despre copii orfani, fie suferinzi ori copii cu risc ridicat de abandon şcolar, din cauza mediului familial, provin din familii dezorganizate, cu probleme financiare şi sociale (foto mai jos). Fundaţia a fost recent ajutată de faimosul Nea Mărin şi gaşca lui de vedete ( detalii aici ).",
  "metadata": {
    "original_file": "Monitorul_De_Galati_0287.html"
  }
}