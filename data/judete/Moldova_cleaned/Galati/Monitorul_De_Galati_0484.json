{
  "title": "Cabana vânătorească, în pericol! Incendiu puternic la Tulcea (VIDEO)",
  "content": "Salvatorii Staţiei de Pompieri Babadag au intervenit pentru localizarea şi lichidarea unui incendiu de vegetaţie uscată şi stuf în zona localităţii Ceamurlia de Jos din judeţul Tulcea. \"Incendiul se manifestă pe o suprafaţă de aproximativ 10 ha, iar o un obiectiv economic din zonă este în pericol (n.r. - o cabană vânătorească), pompierii depunând eforturi pentru a-l proteja. La locul intervenţiei acţionează 9 subofiţeri cu două autospeciale. Misiunea este în dinamică, vom reveni cu detalii\", preciza luni după-amiază, sg.maj. Daniel Năstase, ISU \"Delta\" Tulcea. \n\n Luni seară, aceeaşi sursă a anunţat: \"Incendiul se manifestă în continuare în zona localităţilor Baia şi Ceamurlia de Jos, iar din cauza schimbării direcţiei din care bate vântul, incendiul s-a propagat în zona de izlaz a comunei Ceamurlia de Jos. Forţele Inspectoratului pentru Situaţii de Urgenţă intervin pentru limitarea propagării flăcărilor către gospodăriile de la marginea localităţii. În prezent, la faţa locului intervin 9 subofiţeri cu două autospeciale de stingere cu apă şi spumă, iar în zona localităţii Baia intervine SVSU Baia\". VIDEO, mai jos! ↓",
  "metadata": {
    "original_file": "Monitorul_De_Galati_0484.html"
  }
}