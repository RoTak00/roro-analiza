{
  "title": "Acuzaţii grave: Pisică omorâtă pe stradă de câinele unei doctoriţe din Brăila (VIDEO)",
  "content": "Având în vedere imaginile apărute în mediul online, Biroul pentru Protecţia Animalelor din cadrul Inspectoratului de Poliţie Judeţean Brăila a verificat aspectele prezentate şi a stabilit următoarele: \" La data de 10 septembrie a.c., o femeie, de 53 de ani, din Brăila, şi-ar fi plimbat câinele cu potenţial agresiv pe domeniul public, fără ca animalul să poarte botniţă şi nu ar fi luat măsurile necesare prevenirii atacului canin asupra unei pisici domestice. Poliţiştii au verificat şi modul de deţinere al animalului în cauză, fără a fi constatate nereguli. Femeia a fost sancţionată contravenţional, cu amendă în valoare de 1.600 de lei, conform prevederilor art. 18 alin. 1 lit. a) şi e) din O.U.G. nr. 55/2002 \".\n\n! Astfel, Inspectoratul de Poliţie Judeţean Brăila îndeamnă cetăţenii să respecte legislaţia incidentă protecţiei animalelor, precum şi pe cea referitoare la câinii periculoşi sau agresivi, în special în ceea ce priveşte accesul pe domeniul public al exemplarelor canine cu potenţial agresiv care trebuie să fie însoţite de către persoane care îndeplinesc condiţiile legale, iar cainii să fie ţinuţi în lesă şi să poarte botniţă.\n\nDin păcate, pisica a murit. Se pare că stăpâna câinelui este o doctoriţă din Brăila. \" Câinele doamnei doctor S.B., plimbat fără lesă şi care omoară o pisică sub privirile stăpânei, aceasta se întoarce după jumătate de oră şi aruncă pisica la gunoi. Câinele dânsei este responsabil de dispariţia mai multor pisici din zona străzii Gării unde acesta este plimbat \", scrie la descrierea clipului postat online şi disponibil mai jos! ↓ *sursa video: facebook",
  "metadata": {
    "original_file": "Monitorul_De_Galati_0526.html"
  }
}