{
  "title": "Bucurie de Ziua Copilului 2024, în curtea bisericii Ţepu de Jos",
  "content": "În după-amiaza zilei de sâmbătă, 1 Iunie 2024, în curtea bisericii Ţepu de Jos s-au adunat un număr de peste 90 de copii, alături de părintele paroh Florin Răducan şi însoţiţi de cadrele didactice, părinţi şi bunici. \"Această sărbătoare a fost marcată prin împreună rugăciune şi prin activităţi minunate cu tinerii şi copiii comunităţii. S-au desfăşurat cu veselie şi voie bună următoarele activităţi: jocuri distractive şi educative, jocuri cu mingea, desene pe trotuar. La final, toţi copiii au primit gustări, tort, fructe, sucuri şi baloane, jucării, cărţi de citit, de colorat. Toate acestea au făcut ziua mai frumoasă copiilor care au venit să sărbătorească ziua lor la Biserică. A fost un moment înălţător şi o bucurie imensă în sufletele copiilor care astăzi au fost prezenţi în curtea bisericii noastre. Mulţumim din suflet tuturor celor implicaţi în realizarea acestui proiect de suflet şi urăm încă o dată tuturor copiilor LA MULŢI ŞI BINECUVÂNTAŢI ANI!\", transmite preotul paroh Florin Răducan.",
  "metadata": {
    "original_file": "Monitorul_De_Galati_0288.html"
  }
}