{
  "title": "Spectacol dedicat Unirii Principatelor - Viaţa Liberă Galaţi",
  "content": "Miercuri, 22 ianuarie, de la ora 17.00, Casa de Cultură din Tecuci organizează, în sala de spectacole \"Ion Petrovici\", un spectacol al coralei \"Armonia\", dedicat sărbătoririi Unirii Principatelor.\n\nCorala bărbătească \"Armonia\" din Constanța este unul dintre cele mai titrate ansambluri corale din țară, dublu medaliată cu aur la Olimpiada Internațională \"World Choir Games\" din SUA. În prezent, corala este compusă din 30 de membri (clerici, studenţi si masteranzi ai Facultăţilor de Teologie si Arte ale Universităţii \"Ovidius\"). Repertoriul acesteia este foarte diversificat, fiind compus din piese religioase polifonice si psaltice, folclor românesc, colinde tradiţionale românesti şi străine, precum şi piese din repertoriul clasic universal. Intrarea la spectacol este liberă.",
  "metadata": {
    "original_file": "Viata_Libera_0454.html"
  }
}