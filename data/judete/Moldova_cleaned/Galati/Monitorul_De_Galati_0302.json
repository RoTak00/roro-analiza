{
  "title": "VIDEO: Reţinuţi de poliţişti şi arestaţi după o bătaie cruntă la Romanu, Brăila",
  "content": "La data de 10 mai a.c., la ora 21:00, poliţiştii din cadrul Secţiei 1 Poliţie Rurală Brăila s-au sesizat din oficiu cu privire la faptul că pe raza localităţii Romanu, ar fi avut loc un conflict între doi bărbaţi. \n\n În urma probatoriului administrat au fost identificaţi şi depistaţi doi bărbaţi în vârstă de 34 şi 36 de ani, ambii din comuna Gemenele şi doi tineri de 17 şi 23 de ani, tot din comuna Gemenele care la data de 10 mai a.c., în jurul orei 21:00, ar fi lovit cu obiecte contondente un bărbat, în vârstă de 32 de ani, din localitatea Romanu, în timp ce se aflau pe o stradă din localitate. \n\n În urma evenimentului a rezultat vătămarea corporală a bărbatului de 32 de ani, acesta fiind transportat la spital pentru acordarea de îngrijiri medicale. \n\n În noaptea de 12 mai a.c., în urma activităţilor efectuate, poliţiştii din cadrul Secţiei 1 Poliţie Rurală Brăila au reţinut pe bază de ordonanţă pentru 24 de ore pe cei patru bărbaţi bănuiţi de săvârşirea infracţiunilor de vătămare corporală şi tulburarea ordinii şi liniştii publice. \n\n La data de 13 mai a.c., instanţa de judecată a admis propunerea Parchetului de pe lângă Judecătoria Brăila şi a dispus arestarea preventivă pentru 30 de zile faţă de cele patru persoane reţinute de poliţişti, potrivit IPJ Brăila. VIDEO, mai jos! ↓",
  "metadata": {
    "original_file": "Monitorul_De_Galati_0302.html"
  }
}