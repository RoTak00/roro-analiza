{
  "title": "VIDEO: Intervenții ale pompierilor tulceni urmare a codului portocaliu de vreme severă",
  "content": "Pompierii din cadrul stației Babadag intervin în aceste momente pentru gestionarea unei situații de urgență provocate de ploile torențiale din ultimele ore care au dus la umflarea Pârâului Tabana.\n\n\" Datorită lucrărilor Hidrotehnice efectuate pe pârâul Tabana Prin construirea unor diguri pentru a facilita reabilitarea albiei pârâului, apele pluviale au depășit malurile inundând mai multe gospodării din localitate. În acest moment lucrătorii firmei de construcții lucrează pentru ruperea digului, iar pompierii Stației Babadag urmăresc situația din gospodăriile afectate pentru ca apa revărsată să nu inunde locuințele. O anexă gospodărească este în acest moment inundată. De asemenea, în jurul prânzului salvatorii Stației de Pompieri Babadag au intervenit pentru evacuarea a două autoturisme de pe carosabil în aceeași localitate după ce au rămas blocate din cauza apei revărsată pe carosabil. Facem precizarea că avertizarea de cod portocaliu rămâne valabilă până la ora 03:00 în această noapte \", transmite sg. maj. Daniel Năstase.\n\nUPDATE: În acest moment pompierii intervin pentru evacuarea apei din 2 beciuri din două gospodării în orașul Babadag.\n\nUPDATE: În acest moment, apa de pe pârâul Tabana nu mai pune în pericol gospodăriile din orașul Babadag, digul care bloca scurgerea apelor pluviale a fost rupt.",
  "metadata": {
    "original_file": "Monitorul_De_Galati_0192.html"
  }
}