{
  "title": "33 de localităţi fără curent electric, în judeţul Tulcea, din cauza vicolului",
  "content": "Autorităţile au anunţat că, în această dimineaţă, la ora 8.00, 8 sectoare de drumuri naţionale şi judeţene erau închise circulaţiei publice pe raza Judeţului Tulcea. \n\n Este vorba despre: \n\n - DN 22A - CIUCUROVA TOPOLOG - LIMITĂ CU JUD. CONSTANŢA \n\n - DN 22D - HORIA - POPASUL CERBULUI \n\n - DN 22D - CIUCUROVA - 2 CANTOANE. \n\n - DN 22 - TULCEA - BAIA - LIMITĂ CU JUD. CONSTANŢA \n\n - DN 22D - MĂCIN - CERNA - HORIA \n\n - DJ TULCEA - AGIGHIOL \n\n - DN 22A - CATALOI -CIUCUROVA \n\n - DN 22 - SMÂRDAN MĂCIN \n\n - DN 22F - NALBANT HORIA \n\n - DN 22E - GARVĂN - I.C. BRĂTIANU\n\nDe asemenea, 33 de localităţi nu aveau energie electrică.\n\nDe la ora 4:30 şi până la ora 08:00 au fost înregistrate peste 40 de apeluri la numărul unic de urgenţă 112 prin care au fost semnalate diferite situaţii de urgenţă. Ponderea cea mai mare a solicitărilor au vizat copaci ori crengi căzute pe carosabil şi autoturisme şi au fost semnalate 15 autoturisme blocate ori care nu au mai putut înainta. În aceste autoturisme sunt 32 de pasageri.\n\nToate forţele şi mijloacele Inspectoratului pentru Situaţii de Urgenţă „Delta” al judeţului Tulcea sunt la datorie şi intervin pentru gestionarea situaţiilor de urgenţă. \n\n De asemenea, lucrătorii din cadrul Drumurilor Naţionale şi judeţene intervin cu utilaje pentru degajarea zăpezii de pe carosabil.",
  "metadata": {
    "original_file": "Monitorul_De_Galati_0475.html"
  }
}