{
  "title": "Tecuci: La volan fără permis, a refuzat să fie testat de poliţişti",
  "content": "Persoană reţinută pentru conducerea unui vehicul fără permis şi refuzul sau sustragerea de la prelevarea de mostre biologice: \"În data de 30 octombrie 2024, poliţiştii Biroului Rutier Tecuci au luat măsura reţinerii pentru 24 de ore faţă de un bărbat, în vârstă de 41 de ani, din municipiul Tecuci, judeţul Galaţi, cercetat pentru săvârşirea infracţiunilor de conducerea unui vehicul fără permis de conducere şi refuzul sau sustragerea de la prelevarea de mostre biologice. În cursul aceleaşi zile, acesta a fost depistat în flagrant, în timp ce conducea un autoturism, pe strada Tudor Pamfile, din municipiul Tecuci, având suspendată exercitarea dreptului de a conduce vehicule. De asemenea, bărbatul a refuzat atât testarea cu aparatele din dotarea poliţiei rutiere, cât şi recoltarea probelor biologice, pentru stabilirea alcoolemiei şi a prezenţei substanţelor psihoactive în organism. În cursul zilei de joi, 31 octombrie a.c., bărbatul va fi prezentat instanţei de judecată, cu propunerea luării unei măsuri preventive\", potrivit IPJ Galaţi.\n\nUPDATE: După prezentarea bărbatului la Parchetul de pe lângă Judecătoria Tecuci, în data de 31 octombrie 2024, a fost dispusă faţă de acesta măsura preventivă a controlului judiciar pentru o perioadă de 60 de zile, potrivit IPJ Galaţi.",
  "metadata": {
    "original_file": "Monitorul_De_Galati_0094.html"
  }
}