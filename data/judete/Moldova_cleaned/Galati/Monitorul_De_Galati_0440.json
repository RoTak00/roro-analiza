{
  "title": "Brăila: Fără permis valabil, a furat mașina prietenului și a murit",
  "content": "La data de 13 ianuarie a.c., la ora 21:40, polițiștii din cadrul Poliției Orașului Făurei au fost sesizați prin apel 112 cu privire la faptul că pe DN 2B, între localitatea Surdila-Greci și Vizireni, un autovehicul este răsturnat în afara părții carosabile. \n\n \n\n La fața locului s-au deplasat polițiștii, care, din primele cercetări au stabilit că un tânăr de 25 de ani, din municipiul Brăila, în timp ce se afla în vizită la un prieten în municipiul Buzău, i-ar fi sustras cheile autoturismului și ar fi plecat cu acesta către Brăila. \n\n \n\n Între localitatea Surdila-Greci și Vizireni, tânărul ar fi pierdut controlul volanului, ar fi pătruns pe contrasens și a părăsit partea carosabilă, răsturnându-se. \n\n \n\n La fața locului a sosit un echipaj medical care a declarat decesul tânărului în cauză, ce a fost identificat de polițiști, în afara autovehicului. \n\n \n\n În urma verificărilor efectuate în bazele de date, polițiștii au stabilit ca tânărul avea exercitarea dreptului de a conduce suspendată. \n\n \n\n În cauză sunt continuate cercetările sub aspectul săvârșirii infracțiunilor de furt calificat, ucidere din culpă și conducerea unui vehicul având exercitarea dreptului de a conduce suspendată.",
  "metadata": {
    "original_file": "Monitorul_De_Galati_0440.html"
  }
}