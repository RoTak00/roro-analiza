{
  "title": "Băut la volan în miez de noapte, băgat după gratii! Un tânăr de 25 de ani a \"comis-o\" la Tulcea",
  "content": "La data de 10 iulie 2024, în jurul orei 01:23, poliţiştii din cadrul Biroului Rutier au depistat în trafic, pe strada Gavrilov Corneliu din municipiul Tulcea, un autoturism condus de către un bărbat, în vârstă de 25 de ani, iar în urma testării cu aparatul etilotest rezultatul a fost de 0,61 mg/l alcool pur în aerul expirat. În cauză a fost întocmit dosar penal sub aspectul săvârşirii infracţiunii de conducerea unui vehicul sub influenţa alcoolului. În jurul orei 16:00, în cursul aceleiaşi zile, asupra bărbatului s-a luat măsura reţinerii pentru 24 de ore, acesta fiind introdus în Centrul de Reţinere şi Arestare Preventivă din cadrul Inspectoratului de Poliţie Judeţean Tulcea, urmând ca în cursul zilei de joi, 11 iulie 2024, să fie prezentat judecătorului de drepturi şi libertăţi pentru a dispune soluţia propusă, potrivit IPJ Tulcea.",
  "metadata": {
    "original_file": "Monitorul_De_Galati_0252.html"
  }
}