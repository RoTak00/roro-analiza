{
  "title": "VIDEO: Prins pe lângă Balul Bobocilor cu un cuţit de 30 cm, la Brăila",
  "content": "Ieri, 12 octombrie a.c., poliţişti din cadrul Poliţiei Municipiului Brăila au acţionat pe raza de municipiului pentru prevenirea producerii unor evenimente de tulburare a ordinii şi siguranţei publice, pentru prevenirea şi combaterea consumului de alcool şi droguri în rândul elevilor cu ocazia organizării unui eveniment de tip Balul Bobocilor. \n\n Astfel, la ora 18:35, în timp ce îşi exercitau atribuţiile de serviciu pe strada Griviţei, în zona unui restaurant unde a fost organizat evenimentul de tipul Balul Bobocilor, poliţişti din cadrul Biroului Ordine Publică, au oprit un autoturism condus de un bărbat de 43 de ani, din Brăila. \n\n Poliţiştii au efectuat controlul autoturismului şi controlul corporal al bărbatului, ocazie cu care au descoperit un cuţit tip briceag având lungimea totală de 30 de cm. \n\n Bunurile au fost ridicate în vederea continuării cercetărilor într-un dosar penal întocmit sub aspectul săvârşirii infracţiunii de portul sau folosirea fără drept de obiecte periculoase. \n\n Poliţiştii brăileni reamintesc şi pe această cale faptul că fapta de a purta fără drept, la adunări publice, manifestări cultural-sportive, în locuri special amenajate şi autorizate pentru distracţie ori agreement, în mijloace de transport în comun sau în instituţii publice, unităţi de învăţământ a obiectelor fabricate sau confecţionate anume pentru tăiere, înţepare sau lovire (de tipul: briceag, cuţit, pumnal, box etc.) ori a substanţelor iritant-lacrimogene sau cu efect paralizant, constituie infracţiune! VIDEO, mai jos! ↓",
  "metadata": {
    "original_file": "Monitorul_De_Galati_0511.html"
  }
}