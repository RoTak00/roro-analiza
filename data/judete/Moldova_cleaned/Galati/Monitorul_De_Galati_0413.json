{
  "title": "Incendiu la Brăila: Cisternă cu motorină răsturnată; şoferul, ars de viu în cabină",
  "content": "Tragedie, joi noapte, la Brăila, între Berţeştii de Sus şi Gura Ialomiţei, anunţată prin apel 112. \"Incendiu produs la o cisternă răsturnată pe partea carosabilă. Apelantul vede flacără. Traficul este blocat. FI: 3 ASAS, 1 SAJ, din cadrul ISU IL: 1 ASAS. (ulterior) Cisterna arde generalizat, posibil să fie încărcată cu motorină. Se intervine pentru lichidarea incendiului\", transmiteau pompierii. Cisterna transporta 40 t motorină. Şoferul, carbonizat în cabină. A fost identificat ulterior de polițiști. \"Aseară, 8 februarie a.c., în jurul orei 21:45, poliţiştii din cadrul Secţiei 5 Poliţie Rurală Viziru au fost sesizaţi cu privire la faptul că pe DJ 212, în afara localităţii Mihai Bravu, ar fi avut loc un eveniment rutier. Poliţiştii s-au deplasat la faţa locului, din primele date rezultând faptul că şoferul unei cisterne, ce se deplasa dinspre Constanţa, la ieşire din localitatea Mihai Bravu s-ar fi răsturnat în afara părţii carosabile. După impact, cisterna a luat foc. În urma verificărilor efectuate, poliţiştii au identificat şoferul în cauză, fiind vorba de un bărbat, în vârstă de 50 de ani, din judeţul Constanţa. În cauză a fost întocmit dosar penal în care sunt continuate cercetările sub aspectul săvârşirii infracţiunii de ucidere din culpă\", transmite IPJ Brăila.",
  "metadata": {
    "original_file": "Monitorul_De_Galati_0413.html"
  }
}