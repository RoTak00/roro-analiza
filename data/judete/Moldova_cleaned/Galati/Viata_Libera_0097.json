{
  "title": "JYSK deschide un magazin în Tecuci - Viaţa Liberă Galaţi",
  "content": "În următoarele două luni, retailerul scandinav de mobilier și produse pentru casă JYSK va deschide patru noi magazine, dintre care unul va fi în municipiul Tecuci. Compania va atinge astfel borna de 150 de magazine în România.\n\n\"Pentru 2025 avem mai multe proiecte noi, aflate în diferite stadii, iar magazinele pentru care avem deja o dată de deschidere se află în Târgu Frumos, Tecuci, Caracal și Constanța. Acestea se vor deschide în lunile februarie și martie\", a spus, pentru profit.ro, Alex Bratu, Country Director JYSK România și Bulgaria.\n\nCompania a lansat deja anunțuri de angajare pentru tecuceni, încă de la sfârșitul anului trecut.\n\nMagazinul JYSK din Tecuci va fi amplasat în apropierea Gării de Nord, în locul fostului service AutoSIMA, pe strada Gheorghe Petrașcu nr. 72.",
  "metadata": {
    "original_file": "Viata_Libera_0097.html"
  }
}