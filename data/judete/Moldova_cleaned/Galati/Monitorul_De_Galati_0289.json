{
  "title": "Tânăr din Brăila arestat pentru proxenetism",
  "content": "La de 29 mai a.c., poliţiştii din cadrul Serviciului de Investigaţii Criminale, sub supravegherea Parchetului de pe lângă Judecătoria Brăila, au efectuat două percheziţii domiciliare şi au pus în executare un mandat de aducere într-un dosar penal întocmit sub aspectul săvârşirii infracţiunii de proxenetism. \n\n În urma activităţilor efectuate, poliţiştii au reţinut pe bază de ordonanţă pentru 24 de ore un bărbat de 32 de ani, din Brăila. \n\n Din cercetări a reieşit că, începând cu anul 2012 până în luna aprilie 2024, bărbatul ar fi determinat şi înlesnit practicarea prostituţiei de către o femeie 39 de ani, din Brăila, în diferite state europene, ar fi folosit violenţa verbală şi fizică pentru a o determina să continue practicarea prostituţiei, obţinând în toată perioada foloase patrimoniale de pe urma acestei activităţi. \n\n De asemenea, în perioada aprilie-mai 2024, prin folosirea metodei loverboy, respectiv prin simularea unei relaţii sentimentale şi sub premisa obţinerii de foloase patrimoniale pentru un viitor împreună, ar fi determinat o tânără de 21 de ani, din Brăila să practice prostituţia într-un stat european şi în România folosind violenţe fizice şi verbale pentru a o determina să continue practicarea prostituţiei, obţinând foloase patrimoniale de pe urma acestei activităţi. \n\n La data de 30 mai a.c., Judecătoria Brăila a admis propunerea Parchetului de pe lângă Judecătoria Brăila şi a dispus arestarea preventivă pentru 30 de zile a bărbatului în cauză.",
  "metadata": {
    "original_file": "Monitorul_De_Galati_0289.html"
  }
}