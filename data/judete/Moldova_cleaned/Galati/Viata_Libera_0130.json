{
  "title": "Microbuze noi pentru elevii din judeţ - Viaţa Liberă Galaţi",
  "content": "62 de microbuze școlare, dotate cu rampe de acces pentru persoanele aflate în scaun cu rotile, vor ajunge în județul Galați, până la sfârșitul acestui ani. Microbuzele, cu o capacitate de 16+1 locuri, le vor înlocui pe cele existente, vechi de peste zece ani, crescând astfel gradul de siguranţă în trafic pentru copiii care merg la școală în alte localități decât cele de domiciliu. Primele 29 de microbuze au ajuns deja la Galați, investiția totală cifrându-se la aproximativ 14 milioane de euro.",
  "metadata": {
    "original_file": "Viata_Libera_0130.html"
  }
}