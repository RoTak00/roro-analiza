{
  "title": "VIDEO: Jaf la magazin. Paznic lovit în cap",
  "content": "S-a întâmplat la Brăila, unde, la data de 8 mai a.c., poliţişti din cadrul Poliţiei Municipiului Brăila - Biroul Investigaţii Criminale, au identificat şi reţinut pe bază de ordonanţă pentru 24 de ore, un bărbat de 35 ani, din Brăila, bănuit de săvârşirea infracţiunii de tâlhărie. În urma activităţilor de cercetare efectuate a reieşit că, la data de 8 mai a.c., în jurul orei 06:35, bărbatul, aflându-se în incinta unui magazin din municipiu, ar fi trecut de zona caselor de marcat cu mai multe produse, după care ar fi lovit în zona capului paznicul care a încercat să îl oprească. Acesta a fost identificat la scurt timp de poliţişti şi condus la sediul poliţiei. La data de 9 mai a.c., Judecătoria Brăila a admis propunerea Parchetului de pe lângă Judecătoria Brăila şi a dispus arestarea preventivă pentru 30 de zile a bărbatului în cauză. VIDEO, mai jos! ↓",
  "metadata": {
    "original_file": "Monitorul_De_Galati_0308.html"
  }
}