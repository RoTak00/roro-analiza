{
  "title": "VIDEO: Hoţ de biciclete arestat la Brăila",
  "content": "Luni, 18 decembrie a.c., poliţiştii din cadrul Biroului Investigaţii Criminale l-au depistat pe raza municipiului Brăila pe un bărbat, în vârstă de 52 de ani, din municipiu, bănuit de săvârşirea infracţiunii de furt calificat. \n\n Bărbatul a fost condus la sediul poliţiei pentru audieri, din probatoriul administrat rezultând faptul că în perioada august-decembrie a.c., bărbatul ar fi sustras de pe raza municipiului 13 biciclete şi 2 telefoane mobile (13 fapte de furt calificat). \n\n Astfel, bărbatul a fost reţinut pe bază de ordonanţă pentru 24 de ore, fiind încarcerat în C.R.A.P. Brăila. \n\n Prejudiciul în valoare de peste 9.300 de lei a fost recuperat parţial de poliţişti. \n\n Marţi, 19 decembrie a.c., instanţa a admis propunerea Parchetului de pe lângă Judecătoria Brăila şi a dispus faţă de bărbat măsura arestării preventive pentru 30 de zile. \n\n Acesta a fost încarcerat în C.R.A.P. Brăila. VIDEO, mai jos! ↓",
  "metadata": {
    "original_file": "Monitorul_De_Galati_0458.html"
  }
}