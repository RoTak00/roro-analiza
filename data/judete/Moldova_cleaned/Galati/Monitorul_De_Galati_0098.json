{
  "title": "Tulcea: O femeie din Frecăţei a stat câteva zile cu un şarpe în casă! A sunat în cele din urmă la 112 (FOTO)",
  "content": "O femeie din comuna Frecăţei, judeţul Tulcea a solicitat astăzi, 29 octombrie, sprijinul jandarmilor apelând numărul de urgenţă 112, după ce a relatat faptul că un şarpe se află în casa acesteia. În scurt timp, jandarmii au ajuns la adresa indicată, observând în casă, un şarpe ascuns după o canapea. Femeia a declarat că a observat prezenţa şarpelui în casă de câteva zile, dar a sperat că va ieşi din locul unde era ascuns. \n\n Reptila a fost ridicată cu dispozitivul din dotare şi, ulterior, îndepărtată într-o zonă cu vegetaţie (foto jos). Jandarmii le recomandă cetăţenilor care se confruntă cu situaţii similare, să nu se apropie de şerpi, să nu intre în panică şi să solicite sprijinul autorităţilor competente prin apelul numărului unic de urgenţă 112, în vederea îndepărtării pericolului.",
  "metadata": {
    "original_file": "Monitorul_De_Galati_0098.html"
  }
}