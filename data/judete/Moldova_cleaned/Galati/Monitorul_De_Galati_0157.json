{
  "title": "ISU Galaţi: Forţele şi mijloacele de la Suhurlui sunt relocate la Piscu şi Vameş",
  "content": "Deşi partea cea mai dificilă a trecut, iar apele s-au retras, localităţile afectate de inundaţii din judeţul Galaţi mai au un drum lung până la revenirea la normalitate. \"Salvatorii sosiţi încă din prima zi au fost înlocuiţi cu forţe proaspete. Aproximativ 1000 de salvatori, proveniţi din unităţile subordonate IGSU, intervin în 14 localităţi gălăţene, respectiv - Pechea, Cuza Vodă, Slobozia Conache, Costache Negri, Cudalbi, Vameş, Suhurlui, Băneasa, Valea Mărului - Mândreşti, Măcişeni, Corni, Urleşti şi Frumuşiţa. Încă de la sosirea schimbului, joi seară, sectoarele de intervenţie au fost preluate de noii colegi, iar vineri dimineaţa, la prima oră, salvatorii au continuat activităţile specifice, în efortul comun de a restabili normalitatea în zonele afectate. Inspectoratul General pentru Situaţii de Urgenţă monitorizează constant situaţia pentru a asigura că toate măsurile necesare sunt implementate eficient în gestionarea misiunilor din zona afectată\", potrivit ISU Galaţi.\n\nCiteşte şi Pompierii, schimb de ştafetă în zonele inundate din Galaţi",
  "metadata": {
    "original_file": "Monitorul_De_Galati_0157.html"
  }
}