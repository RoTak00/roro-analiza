{
  "title": "Pentru aproape 3.000 de elevi, începe bacalaureatul 2025 - Viaţa Liberă Galaţi",
  "content": "Emoții mari pentru liceenii din clasele terminale, atât de la zi, cât și de la seral, care încep luni examenul de bacalaureat din acest an.\n\nEste primul an în care viitorii absolvenți sunt chemați în fața comisiei de examen în ianuarie-februarie, după ce fostul ministru al Educaţiei, Ligia Deca, a schimbat calendarul organizării examenului de maturitate. Acest lucru a adus modificări și în orarul celorlalți elevi care se află în timpul celui de-al treilea modul de școală. În cele mai multe unități de învățământ, acolo unde se desfășoară primele probe ale bacalaureatului, programul școlar a fost modificat astfel încât candidații și profesorii evaluatori să poată desfășura nestingheriți probele A,B,C și D din cadrul examenului de bacalaureat, sesiunea iunie 2025.\n\nAșadar, Inspectoratul Școlar Județean Galați spune că probele se vor desfăşura după următorul calendar:\n\n- 27-29 ianuarie 2025 are loc evaluarea competențelor lingvistice de comunicare orală în limba română, proba A;\n\n- 29-31 ianuarie 2025 are loc evaluarea competențelor lingvistice de comunicare orală în limba maternă, proba B;\n\nPentru susţinerea acestora, la nivelul judeţului Galaţi sunt înscrişi 2.931 candidați pentru proba A, 2.386 pentru proba C și 2.473 pentru proba D, care vor fi evaluați în 33 de centre de examen.\n\nE-mail: Această adresă de email este protejată contra spambots. Trebuie să activați JavaScript pentru a o vedea. ; Adresă site: www.isj.gl.edu.ro",
  "metadata": {
    "original_file": "Viata_Libera_0415.html"
  }
}