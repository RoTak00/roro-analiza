{
  "title": "VIDEO: Oameni salvați din calea viiturii la Tulcea",
  "content": "Astăzi, în jurul orei 10:30, un echipaj din cadrul Detașamentului de Pompieri Tulcea și SVSU Horia au intervenit pe drumul național DN22D, în zona localității Horia, pentru evacuarea a două persoane aflate într-un autoturism surprins de viitură. \n\n La momentul producerii evenimentului, în zona afectată adâncimea apei era de aproximativ 1 m. \n\n Până la sosirea forțelor de intervenție, nivelul apei scăzuse la 30 de cm, iar cele două persoane (un bărbat de 60 de ani și șoferul autoturismului în vârstă de 20 de ani) reușiseră să se autoevacueze. \n\n Acestea au fost recuperate și transportate într-o zonă de siguranță. \n\n În acest moment, în zona afectată, situația este una de normalitate. VIDEO, mai jos!",
  "metadata": {
    "original_file": "Monitorul_De_Galati_0545.html"
  }
}