{
  "title": "Tânăr din Vânători închis pentru violenţă şi scandal",
  "content": "În data de 20 noiembrie 2024, poliţiştii Serviciului de Investigaţii Criminale – Biroul Urmăriri au depistat pe raza localităţii Vânători, din judeţul Galaţi, un bărbat în vârstă de 27 de ani, din aceeaşi localitate, faţă de care Judecătoria Galaţi a emis în data de 14 noiembrie 2024, un mandat de executare a pedepsei, într-o cauză penală în care a fost condamnat la o pedeapsă de doi ani, două luni şi 20 de zile de închisoare, pentru săvârşirea infracţiunilor de lovire sau alte violenţe şi tulburarea ordinii şi liniştii publice. \n\n Bărbatul a fost condus şi încarcerat în Penitenciarul de Maximă Siguranţă Galaţi, în vederea executării pedepsei, potrivit IPJ Galaţi.",
  "metadata": {
    "original_file": "Monitorul_De_Galati_0065.html"
  }
}