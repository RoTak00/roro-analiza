{
  "title": "NU INTRAŢI ÎN PANICĂ! Trageri la Smârdan până la început de august 2024",
  "content": "Instituţia Prefectului - Judeţul Galaţi informează că, în perioada 08.07.2024 - 02.08.2024, în poligonul Centrului de Instrucţie pentru Luptă Smârdan vor fi organizate şi executate trageri cu muniţie reală după următorul program: \n\n - 08 - 12.07.2024, zilnic, în intervalul orar 09:00 - 23:59; \n\n - 15 - 19.07.2024, zilnic, în intervalul orar 09:00 - 02:00; \n\n - 22 - 26.07.2024, zilnic, în intervalul orar 09:00 - 22:00; \n\n - 29.07 - 02.08.2024, zilnic, în intervalul orar 09:00 - 22:00. \n\n \"În aceste perioade este interzis accesul populaţiei, animalelor şi vehiculelor în perimetrul poligonului. De asemenea, trebuie respectate restricţiile de circulaţie pe drumurile de acces spre poligon şi semnificaţiile tăbliţelor/ panourilor indicatoare „Trecerea interzisă - Poligon de tragere”. Populaţia nu trebuie să intre în panică, acestea fiind exerciţii militare uzuale, planificate de Garnizoana Galaţi\", transmite Prefectura Galaţi.",
  "metadata": {
    "original_file": "Monitorul_De_Galati_0258.html"
  }
}