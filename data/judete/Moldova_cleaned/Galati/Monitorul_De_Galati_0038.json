{
  "title": "«Iese fum din tavan!» Panică la un centru comercial din municipiul Tulcea (FOTO)",
  "content": "În această dimineaţă, 12 decembrie 2024, pompierii tulceni au fost anunţaţi, prin apel la numărul unic de urgenţă 112, că în incinta unui centru comercial din municipiul Tulcea iese fum din tavan. \n\n De urgenţă, au fost direcţionate către locul solicitat, 3 autospeciale de stingere, o ambulanţă SMURD şi o autospecială de primă intervenţie şi comandă, din cadrul Detaşamentului Tulcea (foto jos). \n\n Din fericire, până la sosirea forţelor de intervenţie, personalul din cadrul centrului comercial a acţionat prompt, cu stingătoarele din dotare, şi a reuşit să remedieze situaţia de urgenţă, înainte să izbucnească un incendiu. \n\n Cauza probabilă, scurtcircuit electric la un corp de iluminat, transmit salvatorii tulceni.",
  "metadata": {
    "original_file": "Monitorul_De_Galati_0038.html"
  }
}