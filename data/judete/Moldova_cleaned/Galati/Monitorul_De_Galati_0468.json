{
  "title": "VIDEO: Tânără bătută şi tâlhărită pe stradă de un brăilean de 16 ani",
  "content": "La data de 5 decembrie a.c., poliţişti din cadrul Poliţiei Municipiului Brăila - Biroul Investigaţii Criminale au identificat şi reţinut un tânăr de 16 ani, din Brăila, bănuit de săvârşirea infracţiunii de tâlhărie calificată. \n\n Din cercetări a reieşit că, la data de 27 noiembrie a.c., în jurul orei 21:50, în timp ce se afla pe strada Plevna din municipiu, tânărul, prin întrebuinţarea de violenţe fizice, i-ar fi sustras poşeta unei tinere de 22 de ani, provocându-i leziuni ce au necesitat îngrijiri medicale. \n\n Astăzi 6 decembrie a.c., Parchetul de pe lângă Judecătoria Brăila l-a prezentat instanţei pe tânărul în cauză cu propunere legală, fiind dispusă măsura arestării preventive pentru 30 de zile de către Judecătoria Brăila. VIDEO, mai jos! ↓",
  "metadata": {
    "original_file": "Monitorul_De_Galati_0468.html"
  }
}