{
  "title": "FLAGRANT! Prins când vindea cristal, la Brăila (VIDEO)",
  "content": "La data de 7 martie a.c., poliţiştii Serviciului de Combatere a Criminalităţii Organizate Brăila, împreună cu procurorii D.I.I.C.O.T. – Biroul Teritorial Brăila, au documentat activitatea infracţională a unei persoane cercetate pentru săvârşirea infracţiunilor de trafic de droguri de mare risc şi efectuarea de operaţiuni cu produse ştiind că acestea sunt susceptibile de a avea efecte psihoactive. \n\n Din materialul probator administrat în cauză a reieşit faptul că, în perioada ianuarie – martie 2024, persoana ar fi procurat, deţinut şi vândut droguri de mare risc (4-CMC) şi substanţe psihoactive (2MMC), către consumatori din judeţul Brăila, cu sume cuprinse între 3.000 şi 5.000 de lei. \n\n Aceasta a fost prinsă în flagrant delict, în municipiul Brăila, imediat după ce ar fi comercializat peste 40 de grame de substanţă cristalină (4-CMC, drog de mare risc). \n\n Astăzi, 7 martie, procurorii Direcţiei de Investigare a Infracţiunilor de Criminalitate Organizată şi Terorism – Biroul Teritorial Brăila au dispus reţinerea persoanei cercetate pentru săvârşirea infracţiunilor de trafic de droguri de mare risc şi efectuarea de operaţiuni cu produse ştiind că acestea sunt susceptibile de a avea efecte psihoactive, fără drept şi fără a deţine autorizaţie eliberată în condiţiile legii. \n\n A fost sesizat judecătorul de drepturi şi libertăţi din cadrul Tribunalului Brăila, cu propunerea de arestare preventivă a acesteia, pentru 30 de zile. \n\n Suportul de specialitate a fost asigurat de către Direcţia Operaţiuni Speciale din Poliţia Română. \n\n Facem precizarea că, pe întreg parcursul procesului penal, persoanele cercetate beneficiază de drepturile şi garanţiile procesuale prevăzute de Codul de procedură penală, precum şi de prezumţia de nevinovăţie.",
  "metadata": {
    "original_file": "Monitorul_De_Galati_0386.html"
  }
}