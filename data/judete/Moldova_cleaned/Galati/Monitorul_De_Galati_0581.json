{
  "title": "Copil de 8 ani plecat noaptea de acasă, găsit de poliţiştii tulceni",
  "content": "În noaptea de 22 spre 23 august 2023, poliţiştii din Tulcea au fost sesizaţi, prin 112, cu privire la dispariţia unui copil. \n\n Din primele verificări a reieşit faptul că minorul, de 8 ani, ar fi părăsit domiciliul. \n\n În urma sesizării, poliţişti din cadrul Serviciului de Investigaţii Criminale Tulcea, împreună cu poliţişti ai Biroului de Ordine Publică şi jandarmi, au efectuat activităţi de căutare, în vederea depistării copilului. \n\n Acesta a fost găsit, în scurt timp, şi predat familiei, stabilindu-se faptul că nu a fost victima unei infracţiuni.",
  "metadata": {
    "original_file": "Monitorul_De_Galati_0581.html"
  }
}