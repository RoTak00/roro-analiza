{
  "title": "Brăila: Casa primarului din Bordei Verde, călcată de hoţi",
  "content": "Poliţiştii din cadrul Poliţiei Oraşului Ianca au fost sesizaţi, la data de 10 noiembrie 2024, în jurul orei 07.30, de către o femeie de 49 de ani, din comuna Bordei Verde, cu privire la faptul că persoane necunoscute ar fi pătruns în casa unui bărbat din localitate, de unde ar fi sustras mai multe bunuri. Este vorba chiar de casa primarului din comună, care nu era acasă şi hoţii i-au furat banii. Potrivit IPJ Brăila, în cauză a fost întocmit dosar penal sub aspectul săvârşirii infracţiunii de furt calificat şi sunt continuate cercetările în vederea stabilirii cu exactitate a tuturor împrejurărilor în care a avut loc evenimentul.",
  "metadata": {
    "original_file": "Monitorul_De_Galati_0081.html"
  }
}