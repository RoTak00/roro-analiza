{
  "title": "Un copil şi un bărbat dispăruţi pe lacul Razelm, Tulcea",
  "content": "În seara zilei de ieri, 22.02.2024, în jurul orei 19:00, prin apel la numărul unic de urgenţă 112, s-a solicitat ajutorul pompierilor militari pentru căutarea a două persoane de sex masculin (un adult şi un minor) dispărute pe lacul Razelm, în apropierea Insulei Popina. \n\n Către locul intervenţiei s-au deplasat 11 subofiţeri din cadrul Detaşamentului Tulcea, cu o autospecială de primă intervenţie şi comandă, o ambarcaţiune SAR, o ambarcaţiune RIB şi o ambulanţă SMURD, împreună cu forţe din cadrul Poliţiei de Frontieră şi Poliţiei Locale. \n\n \"Forţele de intervenţie au procedat la căutarea celor două persoane, atât pe mal cât şi în apă. În jurul orei 02:30, datorită condiţiilor meteo nefavorabile, operaţiunea de căutare-salvare a fost oprită. În această dimineaţă au fost reluate căutările, fiind solicitată şi intervenţia elicopterului SMURD. Revenim cu detalii în funcţie de situaţia operativă\", transmit autorităţile tulcene.",
  "metadata": {
    "original_file": "Monitorul_De_Galati_0401.html"
  }
}