{
  "title": "La 18 ani, infracţiuni pe bandă rulantă! Tânăr din Brăila arestat preventiv (VIDEO)",
  "content": "Tânăr reţinut de poliţişti şi arestat, bănuit de săvârşirea a patru infracţiuni: \n\n \"La data de 15 ianuarie a.c., poliţiştii din cadrul Biroului Investigaţii Criminale au reţinut pe bază de ordonanţă pentru 24 de ore un tânăr de 18 de ani (foto), din Brăila, bănuit de comiterea infracţiunilor de furt calificat, efectuarea de operaţiuni financiare în mod fraudulos, furt calificat în scop de folosinţă şi conducerea unui vehicul fără permis de conducere. \n\n În urma activităţilor de cercetare efectuate s-a stabilit că, în noaptea de 18 spre 19 noiembrie 2024, tânărul ar fi profitat de faptul că portierele unui autovehicul ce se afla parcat pe Bulevardul A.I.Cuza erau neasigurate şi a sustras un portmoneu. Astfel, la data de 14 decembrie 2024, în baza aceleiaşi rezoluţii infracţionale, tânărul ar fi efectuat trei plăţi contactless în valoare de 140 de lei cu unul dintre cardurile sustrase anterior. \n\n Totodată, în noaptea de 13 spre 14 decembrie 2024, tânărul ar fi profitat de faptul că un autovehicul parcat a fost lăsat neasigurat cu cheia în contact şi ar fi sustras autoturismul în cauză, pe care l-a condus pe raza municipiului Brăila, fără a deţine permis de conducere. \n\n Astăzi, instanţa a admis propunerea Parchetului de pe lângă Judecătoria Brăila şi a dispus faţă de acesta măsura arestării preventive pentru o perioadă de 30 de zile. \n\n Acesta a fost încarcerat în C.R.A.P. Brăila (video jos)\", a informat IPJ Brăila în cursul zilei de joi, 16 ianuarie 2025.",
  "metadata": {
    "original_file": "Monitorul_De_Galati_0004.html"
  }
}