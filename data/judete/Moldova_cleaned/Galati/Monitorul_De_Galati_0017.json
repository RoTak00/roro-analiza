{
  "title": "Brăila: TIR încărcat cu sare de potasiu, răsturnat la Grădiştea (FOTO)",
  "content": "TIR răsturnat pe DN 22, raza loc. Grădiştea, jud. Brăila. \"Blochează ambele sensuri. Încărcat cu 49 tone îngrăşământ. Este vorba de o sare de potasiu. Stabilă, fără pericol de explozie. Nu sunt victime\", anunţau pompierii miercuri seară. \"La data de 8 ianuarie a.c., la ora 19:40, poliţiştii din cadrul Secţiei 4 Poliţie Rurală Ianca au fost sesizaţi cu privire la faptul că un TIR s-ar fi răsturnat pe partea carosabilă, în afara localităţii Grădiştea, la limita cu judeţul Buzău. Din primele date se pare că un bărbat de 51 de ani, din judeţul Ialomiţa, în timp ce conducea un TIR, dinspre Grădiştea către judeţul Buzău, ar fi pierdut controlul direcţiei volanului şi s-a răsturnat. În urma evenimentului au rezultat doar pagube materiale. Şoferul a fost testat cu aparatul etilotest rezultatul fiind zero. Traficul este blocat în totalitate pe ambele sensuri\", au informat ulterior, tot miercuri seară, poliţiştii. Imagini, mai jos!",
  "metadata": {
    "original_file": "Monitorul_De_Galati_0017.html"
  }
}