{
  "title": "Accident în Folteşti. Tânără transportată la spital",
  "content": "Un eveniment rutier a avut loc în cursul zilei de marţi, 17 octombrie 2023, în jurul orei 16:00, pe DJ 242 B, în interiorul satului Folteşti, din judeţul Galaţi, soldat cu rănirea unei persoane. \n\n Din verificările efectuate de poliţiştii din cadrul Poliţiei oraşului Târgu Bujor - Formaţiunea Rutieră s-a stabilit că un bărbat, cu vârsta de 49 de ani, în timp ce conducea un autoturism pe DJ 242B, având direcţia de deplasare către oraşul Târgu Bujor, nu s-ar fi asigurat la schimbarea de mers către stânga şi a fost lovit de un alt autoturism condus de un bărbat, de 30 de ani, care se angajase în depăşirea acestuia. \n\n În urma evenimentului rutier a rezultat rănirea unui femei, cu vârsta de 29 de ani, pasageră în cel de-al doilea autovehicul. Aceasta a fost preluată şi transportată la spital de un echipaj medical de la ambulanţă, în vederea acordării de îngrijiri medicale de specialitate. \n\n Chiar dacă la testarea alcoolscop a celor doi conducători auto rezultatele au fost negative, aceştia au fost conduşi la o unitate medicală unde le-au fost prelevate mostre biologice de sânge, în vederea stabilirii alcoolemiei, iar poliţiştii au întocmit dosar penal pentru infracţiunea de vătămare corporală din culpă.",
  "metadata": {
    "original_file": "Monitorul_De_Galati_0505.html"
  }
}