{
  "title": "A intrat cu maşina în gardul unei curţi şi a murit",
  "content": "Tragedie la Tulcea, unde, la data de 26 octombrie 2023, în jurul orei 15:40, poliţiştii din cadrul Biroului Rutier au fost sesizaţi cu privire la faptul că pe strada Plevnei din municipiu a avut loc un accident rutier. Din primele cercetări efectuate de poliţiştii ajunşi la faţa locului a reieşit faptul că un barbat, de 63 de ani, ar fi condus un autoturism care a părăsit partea carosabilă intrând în gardul unei curţi. În urma accidentului rutier a rezultat decesul bărbatului. În cauză a fost întocmit dosar de cercetare penală sub aspectul săvârşirii infracţiunii de ucidere din culpă. Cercetările sunt în desfăşurare pentru elucidarea tuturor aspectelor care au stat la baza accidentului rutier, transmite IPJ Tulcea.",
  "metadata": {
    "original_file": "Monitorul_De_Galati_0496.html"
  }
}