{
  "title": "Accident cu victime la ieşirea din Tecuci spre Matca",
  "content": "În această dimineaţă, 22 august 2024, în jurul orei 10:35, poliţiştii din cadrul Biroului Rutier Tecuci au intervenit la un accident rutier pe strada Cuza Vodă, din municipiul Tecuci, judeţul Galaţi. \n\n Din primele verificări efectuate, s-a stabilit că o tânără, de 21 de ani, din comuna Corod, judeţul Galaţi, în timp ce conducea un autoturism, având direcţia de deplasare dinspre localitatea Matca, către municipiul Tecuci, în momentul în care ar fi schimbat direcţia de mers la stânga, ar fi acroşat un autoturism condus de o femeie, de 57 de ani, din comuna Matca, judeţul Galaţi, care se angajase în depăşirea primului autoturism. \n\n În urma impactului, femeia de 57 de ani ar fi pierdut controlul asupra direcţiei de deplasare a autoturismului, părăsind partea carosabilă şi apoi răsturnându-se. \n\n Două persoane, pasagere în autoturismul răsturnat, au fost rănite şi transportate la spital în vederea acordării de îngrijiri medicale. \n\n Conducătoarele auto au fost testate cu aparatul etilotest, ambele rezultate fiind negative. \n\n Poliţiştii efectuează cercetări pentru stabilirea cu exactitate a tuturor împrejurărilor în care s-a produs accidentului rutier, potrivit IPJ Galaţi.",
  "metadata": {
    "original_file": "Monitorul_De_Galati_0207.html"
  }
}