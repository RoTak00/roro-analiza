{
  "title": "Transport ilegal de bovine depistat la Tulcea",
  "content": "Acţiune a poliţiştilor de la Biroul pentru Protecţia Animalelor Tulcea. În cursul zilei de 07 august 2024, poliţiştii Biroului pentru Protecţia Animalelor din cadrul Inspectoratului de Poliţie Judeţean (IPJ) Tulcea, cu sprijinul poliţiştilor din cadrul Biroului Rutier, au desfăşurat o acţiune de control pe linia deţinerii sau transportului de animale neidentificate şi neînregistrate, fără documente sanitar-veterinare. \n\n Cu această ocazie, în jurul orelor 13.00, a fost identificată, pe raza municipiului Tulcea, o persoană de 25 de ani ce transporta cu o autoutiliară un număr de 7 bovine, acestea fiind necrotaliate şi achiziţionate fără documente sanitar-veterinare. Atât cumpărătorul, cât şi vânzătorul bovinelor au fost identificaţi şi sancţionaţi contraventional conform HG 984/2005, cu o amendă de 3.900 lei. \n\n Totodată, persoana ce a transportat animalele în cauză a fost sancţionată contravenţional conform OUG 195/2002 privind circulaţia pe drumurile publice, cu o amendă de 2.475 lei, iar ca măsură complementară, bărbatului i-a fost reţinut certificatul de înmatriculare al autovehiculului, bovinele fiind relocate ulterior în teritoriul vânzătorului, potrivit IPJ Tulcea.",
  "metadata": {
    "original_file": "Monitorul_De_Galati_0219.html"
  }
}