{
  "title": "BRĂILA: CĂȚEL ÎN PERICOL SALVAT DE POLIȚIȘTI",
  "content": "La data 6 septembrie a.c., la ora 08:00, polițiștii din cadrul Biroului pentru Protecția Animalelor s-au sesizat din oficiu cu privire la prezența pe carosabil, printre autovehicule și trafic aglomerat, în municipiul Brăila, a unui exemplar canin, de rasă comună, nemicrocipat, nesterilizat, care se afla în stare de pericol. \n\n \n\n În urma verificărilor efectuate, polițiștii nu au putut stabili proprietarul câinelui. \n\n \n\n Întrucât acesta se afla în stare de pericol, polițiștii din cadrul Biroului pentru Protectia Animalelor l-au predat unei asociații de protecție a animalelor, de pe raza orasului Însurăței, pentru a beneficia de asistență medicală, adăpost și îngrijire specializată. \n\n \n\n În baza Legii 205/2004 privind protecția animalelor, a fost emis un Ordin de plasare a animalului în adăpost. \n\n \n\n Polițiștii Biroului pentru Protecția Animalelor Brăila recomandă tuturor posesorilor de animale să se preocupe de bunăstarea acestora, de hrană, adăpost, starea de sănătate, precum și de supravegherea lor.",
  "metadata": {
    "original_file": "Monitorul_De_Galati_0181.html"
  }
}