{
  "title": "Parchetul European: Percheziţii în judeţul Brăila într-un dosar de fraudă agricolă de 561.000 EUR",
  "content": "Parchetul European (EPPO) din Cluj-Napoca (România) efectuează astăzi percheziţii în mai multe locaţii din judeţul Brăila, în cadrul unei anchete privind o presupusă fraudă în valoare de 561.000 de euro care implică fonduri agricole UE. Un birou al unui funcţionar public, trei firme şi patru locuinţe sunt percheziţionate. \n\n În cauză este vorba un funcţionar public care lucrează pentru comuna Gropeni din judeţul Brăila (România), despre care se presupune că ar fi obţinut 561.000 de euro din fonduri agricole UE prin falsificarea documentelor pe numele unei întreprinderi individuale şi al unei societăţi comerciale. Documentele falsificate au fost depuse la Agenţia Română de Plăţi şi Intervenţie în Agricultură (APIA) – Centrul Judeţean Brăila în vederea achiziţionării între 270 şi 427 de hectare de teren în perioada 2013-2020. \n\n Se presupune că funcţionarul public a fost, în realitate, cel care administra întreprinderea individuală şi societatea comercială care a obţinut fondurile, în locul soţiei şi fiului său, care au fost numiţi ca administratori legali. \n\n Toate cele trei persoane vor fi aduse la sediul unităţii de poliţie pentru audieri, urmând ca împotriva lor să fie dispuse măsuri legale. \n\n Percheziţiile mobilizează zeci de poliţişti de la Brigada de Combatere a Criminalităţii Organziate (BCCO) Galaţi şi Inspectoratul de Jandarmerie Judeţean Brăila. \n\n EPPO este parchetul independent al Uniunii Europene şi este responsabil de investigarea, urmărirea penală şi judecarea infracţiunilor împotriva intereselor financiare ale UE.\n\nUPDATE: Este vorba despre primarul din Gropeni, Stan Malinche, care însă nu mai candidează la alegerile din acest an.\n\nParchetul European: Descinderi, în Galaţi, pentru o fraudă de 1,7 milioane euro cu sisteme de irigare",
  "metadata": {
    "original_file": "Monitorul_De_Galati_0325.html"
  }
}