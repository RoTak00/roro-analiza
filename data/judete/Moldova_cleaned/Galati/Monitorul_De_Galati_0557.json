{
  "title": "Un glonţ a trecut prin acoperişul unei case din localitatea Chilia, în Delta Dunării",
  "content": "Inspectoratul Judeţean de Poliţie Tulcea confirmă un nou incident care a avut loc în Delta Dunării, în localitatea Chilia Veche. Un localnic a avut şocul vieţii când un glonţ a trecut prin acoperişul casei. Poliţia confirmă spusele localnicului. \n\n „ La data de 7 septembrie 2023, poliţiştii din cadrul Inspectoratului de Poliţie al Judeţului Tulcea au fost sesizaţi cu privire la faptul că, într-o anexă a unei gospodării din localitatea Chilia Veche, judeţul Tulcea, a fost identificat un proiectil de mici dimensiuni, tip glonţ. În cauză a fost întocmit dosar de cercetare penală cu privire la săvârşirea infracţiunii de distrugere şi uz de armă letală fără drept, cercetările continuând sub supravegherea şi coordonarea Parchetului de pe lângă Judecătoria Tulcea “, a transmis IPJ Tulcea.",
  "metadata": {
    "original_file": "Monitorul_De_Galati_0557.html"
  }
}