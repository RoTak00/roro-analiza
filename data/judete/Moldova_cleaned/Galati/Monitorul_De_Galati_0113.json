{
  "title": "Tulcea: Accident rutier în Carcaliu",
  "content": "Sâmbătă, 19 octombrie 2024, în jurul orei 10:00, poliţiştii din cadrul Poliţiei Oraşului Măcin au fost sesizaţi cu privire la faptul că pe o stradă din localitatea Carcaliu s-a produs un accident rutier cu victimă. \n\n În urma verificărilor efectuate, s-a constatat faptul că un bărbat de 73 de ani din Măcin, ar fi condus un motociclu pe strada Centru din localitatea Carcaliu, iar la efectuarea virajului la stânga nu s-ar fi asigurat corespunzător şi a fost acroşat de un autoturism condus de către un bărbat de 34 de ani. \n\n În urma accidentului a rezultat rănirea conducătorului motociclului, care a fost transportat la Spitalul Judeţean de Urgenţă Galaţi. \n\n În cauză a fost întocmit dosar penal sub aspectul săvârşirii infracţiunii de vătămare corporală din culpă, potrivit IPJ Tulcea.",
  "metadata": {
    "original_file": "Monitorul_De_Galati_0113.html"
  }
}