{
  "title": "Violată la colindat! O fată de 14 ani, smulsă din alai şi batjocorită",
  "content": "Un bărbat de 45 de ani, din judeţul Brăila, este arestat acum pentru că a violat, pe 31 decembrie 2023, o fată de 14 ani, care era cu un alai de colindători. Fapta a fost reclamată atunci, dar abia acum poliţiştii au avut toate probele şi expertizele ca să îl reţină. \n\n \"Azi-noapte, 4 martie a.c., poliţiştii din cadrul Secţiei 3 Poliţie Rurală Făurei l-au reţinut pe bază de ordonanţă pentru 24 de ore, pe un bărbat, în vârstă de 45 de ani, din localitatea Tătaru, bănuit de comiterea infracţiunii de viol. În fapt, în data de 31.12.2023, un grup de tineri ar fi mers cu colindul la bărbatul în cauză, iar la plecare, o tânără ce făcea parte din grupul de colindători, în vârstă de 14 ani, din satul Tătaru, ar fi fost obligată de bărbat să intre în locuinţa acestuia, unde, prin constrângere, ar fi înteţinut raporturi sexuale cu acesta. În cauză sunt continuate cercetările în cadrul unui dosar penal întocmit sub aspectul săvârşirii infracţiunii de viol\", a transmis IPJ Brăila. \n\n Ieri, 5 martie a.c., Judecătoria Făurei a dispus arestarea preventivă pentru 30 de zile a bărbatului. Acesta a fost încarcerat în C.R.A.P. Brăila.",
  "metadata": {
    "original_file": "Monitorul_De_Galati_0389.html"
  }
}