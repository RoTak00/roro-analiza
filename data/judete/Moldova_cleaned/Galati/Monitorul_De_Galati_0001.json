{
  "title": "8 răniţi, după un accident în localitatea Revărsarea, jud. Tulcea",
  "content": "Accident rutier în localitatea Revărsarea: \"La data de 20.01.2025, în jurul orei 08:00, poliţiştii din cadrul Inspectoratului de Poliţie Judeţean Tulcea au fost sesizaţi cu privire la faptul că în localitatea Revărsarea, a avut loc un accident rutier. În urma activităţilor desfăşurate de poliţişti s-a stabilit faptul că o tânără de 19 ani, din localitatea Luncaviţa, ar fi condus un autoturism către judeţul Galaţi, iar din cauza neadaptării unei viteze corespunzătoare în curbă, a pătruns pe sensul opus de mers unde a intrat în coliziune cu un microbuz. În urma evenimentului rutier a rezultat rănirea conducătoarei auto şi a 7 pasageri din microbuz. Conducătoarea auto deţine permis de conducere corespunzător şi nu se afla sub influenţa băuturilor alcoolice. Cercetările sunt continuate în cadrul unui dosar penal sub aspectul săvârşirii infracţiunii de vătămare corporală din culpă\", potrivit IPJ Tulcea.",
  "metadata": {
    "original_file": "Monitorul_De_Galati_0001.html"
  }
}