{
  "title": "VIDEO: Tentativă de sinucidere pe Podul suspendat de la Brăila (UPDATE)",
  "content": "UPDATE: Tânărul a fost convins de negociatorul I.P.J. Brăila să renunțe la gestul său. Acesta va fi internat la spitalul de psihiatrie.\n\nPe surse, tânărul ar fi recurs la acest gest după o ceartă cu iubita, în plus, ar fi cunoscut cu probleme psihice și nu și-ar fi luat tratamentul.\n\nCu puţin timp în urmă, un tânăr a sunat la 112 şi a precizat faptul că vrea să se arunce de pe podul suspendat!\n\nLa faţa locului s-au deplasat imediat poliţişti, pompieri, jandarmi, negociatorul din cadrul I.P.J. Brăila şi o ambarcaţiune cu scafandru din cadrul I.S.U. Brăila.\n\nDe asemenea, pe fluviul Dunărea se află şi o şalupă din cadrul Biroului Judeţean Transporturi Brăila şi o ambarcaţiune din cadrul Sectorului Poliţiei de Frontieră Brăila, pregătite să intervină.",
  "metadata": {
    "original_file": "Monitorul_De_Galati_0579.html"
  }
}