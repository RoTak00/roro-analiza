{
  "title": "Suspectul crimei de la Brăila vrea să iasă din arest",
  "content": "Mihai Maricel, principalul suspect în cazul crimei căreia i-a căzut victimă doctoriţa stomatolog din Brăila a cerut prin vocea avocatului său comutarea arestului preventiv la alta măsură, eventul în arest la domiciliu. Avocatul suspectului arată că probele ADN în baza cărora s-a făcut reţinerea nu ar fi doar de la o singură persoană. Sub unghiile victimei s-a găsit şi un alt ADN, tot bărbătesc, nu doar al clientului său. \n\n ”Am discutat această variantă a înlocuirii, adică a luării altei măsuri, a arestului la domiciliu, deoarece există semne de întrebare, pe care le-a discutat şi care impun o măsură de acest gen, de arest la domiciliu. Unul dintre ele este rezultatul probei ADN, o probă importantă în luarea, atunci, a măsurii arestului preventiv. Din ce am citit la dosar, rezultatul ADN al acestor probe biologice arată că este vorba nu de o persoana care a avut ADN sub unghiile victimei, ci de 2 persoane de sex masculin. Situaţia este modificată şi nu mai vorbim de o singură persoană, Mihai Maricel, că ar fi ADN-ul lui. Cât despre de ce ar fi ADN-ul clientului meu sub unghiile victimei, acesta a explicat că ADN-ul putea fi luat atunci, în momentul în care a avut o intervenţie la ceea ce acuza în cavitatea bucală. În ziua respectivă (a crimei), în jurul orei 12.00 (n.r. - femeia a fost ucisa la ora 16.00 ) a lucrat fără mănuşi, Ulterior spune că ar fi pus şi mănuşi, nu îşi aduce aminte”, a precizat Mihai Drăgan, avocatul principalului suspect. \n\n Sunt aşteptate în continuare rezultatele probelor recoltate de pe hainele care i-ar fi aparţinut bărbatului, clarificarea situaţiei, dar şi rezultatele analizării cuţitului găsit la o percheziţie în casa mamei acestuia. \n\n Instanta a rămas în pronunţare cu privire la comutarea arestului preventiv la alta măsură.",
  "metadata": {
    "original_file": "Monitorul_De_Galati_0229.html"
  }
}