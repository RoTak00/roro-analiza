{
  "title": "Băut la volan, s-a împleticit în cabluri",
  "content": "La data de 17 aprilie 2024, în jurul orei 15:33, poliţiştii din cadrul Biroului Rutier Tecuci au fost sesizaţi cu privire la un eveniment rutier produs pe strada 1 Decembrie 1918 din municipiul Tecuci. \n\n Poliţiştii au stabilit că un autoturism, condus de către un bărbat în vârstă de 31 de ani, din comuna Matca, judeţul Galaţi, în timp ce se deplasa pe artera menţionată, când a ajuns în intersecţia cu strada Matei Basarab, ar fi pierdut controlul direcţiei de mers, părăsind partea carosabilă în dreapta şi apoi lovind o firidă metalică care conţinea mai multe cabluri electrice. \n\n În urma verificărilor efectuate de poliţişti, aceştia au stabilit că bărbatul nu deţine permis de conducere, iar rezultatul testării alcoolscop a fost de 1,39 mg/l alcool pur în aerul expirat, motiv pentru care l-au condus ulterior la Spitalul Municipal „Anton Cincu” din Tecuci, pentru a-i fi recoltate probe biologice, în vederea stabilirii cu exactitate a valorii alcoolemiei. \n\n În cauză a fost întocmit un dosar penal sub aspectul săvârşirii infracţiunilor de conducerea unui vehicul fără permis de conducere şi conducerea unui vehicul sub influenţa alcoolului sau a altor substanţe.\n\nCiteşte şi Băut pe volă, a rupt stâlpii de tensiune",
  "metadata": {
    "original_file": "Monitorul_De_Galati_0338.html"
  }
}