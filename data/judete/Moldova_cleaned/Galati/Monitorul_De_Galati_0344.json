{
  "title": "VIDEO: Incendiu uriaş la o gospodărie din Tulcea",
  "content": "Noaptea trecută, pompierii Detaşamentului Tulcea au intervenit pentru localizarea şi lichidarea unui incendiu produs la o casă de locuit pe strada Ion Neniţescu, din municipiul Tulcea. \"Pentru gestionarea situaţiei de urgenţă, la locul evenimentului au fost deplasate trei autospeciale de stingere cu 18 subofiţeri şi un echipaj de prim ajutor SMURD. La scurt timp de la ajungerea primelor forţe de intervenţie, salvatorii tulceni au lucrat pentru localizarea incendiului şi protejarea proprietăţilor învecinate deoarece riscul de propagare la altă locuinţă fiind unul ridicat din cauza construcţiilor foarte apropiate. În urmă cu scurt timp incendiul a fost lichidat, iar în urma acestuia pagubele au fost rezumate în limitele găsite de echipajele de intervenţie. Incendiul s-a manifestat în suprafaţă de aproximativ 300 mp, au ars mai multe dependinţe de pe trei proprietăţi, o anexă şi o locuinţă. Din fericire nu au fost înregistrate victime. Cauza probabilă de producere a incendiului a fost un scurtcircuit electric la un aparat electrocasnic\", transmite ISU \"Delta\" Tulcea. Imagini, mai jos! ↓",
  "metadata": {
    "original_file": "Monitorul_De_Galati_0344.html"
  }
}