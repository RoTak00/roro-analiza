{
  "title": "Gălăţeni prinşi băuţi şi fără permis la volan",
  "content": "La data de 23 august 2023, în jurul orei 20:10, poliţişti din cadrul Secţiei 5 Poliţie Rurală Rădeşti au depistat în traficul rutier, un bărbat, de 48 de ani, care conducea un autoturism pe DJ 251, în interiorul satului Nicopole, comuna Drăguşeni, judeţul Galaţi, sub influenţa băuturilor alcoolice şi fără a deţine permis de conducere pentru nicio categorie de vehicule. \n\n La testarea alcoolscop, aparatul Drager a indicat valoarea de 1,60 mg/l alcool pur în aerul expirat, motiv pentru care a fost condus la spital unde i-au fost prelevate mostre biologice de sânge, în vederea stabilirii alcoolemiei. \n\n Poliţiştii au întocmit un dosar penal pentru infracţiunile de conducerea unui vehicul sub influenţa alcoolului sau a altor substanţe şi conducerea unui vehicul fără permis de conducere. \n\n Pentru infracţiunea de conducerea unui vehicul fără permis de conducere va fi cercetat şi un tânăr, cu vârsta de 19 ani, din municipiul Tecuci, după ce a fost depistat de poliţiştii din cadrul Biroului de Ordine Publică Tecuci, la data de 23 august 2023, în jurul orei 22:15, în timp ce conducea un autoturism pe strada Costache Conachi, din oraşul de domiciliu, fără a deţine permis de conducere pentru nicio categorie de vehicul.",
  "metadata": {
    "original_file": "Monitorul_De_Galati_0577.html"
  }
}