{
  "title": "VIDEO: Acţiune de amploare a poliţiştilor în Oraşul Făurei",
  "content": "În această dimineaţă, începând cu ora 06:00, a fost organizată şi executată o nouă acţiune cu efective mărite pentru verificarea modului de respectare a prevederilor privind regimul armelor şi muniţiilor, prevenirea şi combaterea consumului de alcool şi droguri la volan, prevenirea infracţiunilor comise cu violenţă în mediul stradal, dar şi verificarea persoanelor aflate sub măsura controlului judiciar, arest la domiciliu şi a agresorilor sexuali. \n\n În cadrul acţiunii au fost angrenaţi poliţişti din cadrul Poliţiei Oraşului Făurei şi ai Secţiei 3 Poliţie Rurală Făurei, împreună cu Serviciul pentru Acţiuni Speciale, Serviciul Rutier, Biroul Arme Explozivi şi Substanţe Periculoase, Poliţia Oraşului Ianca şi Însurăţei. \n\n S-au alăturat activităţilor şi jandarmi ai Inspectoratului de Jandarmi Judeţean Brăila. \n\n De asemenea, poliţiştii au efectuat şi o percheziţie domiciliară la persoane vizate de săvârşirea infracţiunii de tulburarea ordinii şi liniştii publice, fiind puse în executare mai multe mandate de aducere. \n\n Acţiunea face parte dintr-o serie de măsuri continue luate de Poliţia Română pentru a asigura un climat de siguranţă şi a descuraja orice activitate infracţională. \n\n VIDEO: Şeful Poliţiei Oraşului Făurei - comisar-şef de poliţie Enache Marinel, din cadrul Inspectoratului de Poliţie Judeţean Brăila, mai jos!",
  "metadata": {
    "original_file": "Monitorul_De_Galati_0134.html"
  }
}