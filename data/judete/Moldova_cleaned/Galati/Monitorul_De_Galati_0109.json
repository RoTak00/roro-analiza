{
  "title": "Gospodărie în flăcări la Grindu, Tulcea",
  "content": "Pompierii militari au fost solicitaţi, în cursul acestei nopţi, prin apel la numărul unic de urgenţă 112, să intervină pentru stingerea unui incendiu izbucnit la o gospodărie, în localitatea Grindu din judeţul Tulcea. \n\n Pentru gestionarea situaţiei de urgenţă, către locul producerii, s-au deplasat 2 autospeciale de stingere din cadrul Secţiei de Pompieri Măcin, o ambulanţă SMURD şi Serviciul Voluntar pentru Situaţii de Urgenţă. \n\n La sosirea echipajelor, incendiul se manifesta la o anexă gospodărească şi la o casă de locuit. \n\n Salvatorii au procedat la localizarea incendiului, înainte ca focul să se extindă şi la alte corpuri ale locuinţei dar şi la casele învecinate. \n\n Din fericire, nu au fost persoane surprinse de flăcări. \n\n Incendiul a fost lichidat în limitele găsite iar cauza probabilă a fost stabilită ca fiind foc deschis în spaţii deschise.",
  "metadata": {
    "original_file": "Monitorul_De_Galati_0109.html"
  }
}