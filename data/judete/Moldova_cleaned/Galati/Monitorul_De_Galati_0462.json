{
  "title": "VIDEO: Grefierii au blocat activitatea Palatului de Justiţie din Brăila",
  "content": "Protest al grefierilor , astăzi, pe treptele Palatului de Justiţie din Brăila. Magistraţii şi avocaţii sunt solidari cu cererile grefierilor. Magistraţii au decis ca să soluţioneze doar dosarele urgente. Grefierii de la instanţele Judecătoriei şi Tribunalului Brăila au blocat timp de patru ore activitatea Palatului de Justiţie într-un protest spontan. Grefierii se plâng de condiţii grele de muncă, sunt prea puţini şi nu cer măriri salariale ci doar să li se plătească restanţele salariale. Este vorba de măririle de salarii care le-au fost aprobate, dar niciodată plătite şi aşa de ani buni. În semn de solidaritate, instanţele au decis să se soluţioneze doar cauzele urgente. Deşi sunt multe amânări ale proceselor, şi avocaţii brăileni susţin aceste proteste. Achitarea integrală a salariilor recunoscute prin hotărâri judecătoreşti definitive şi acte administrative emise în anul 2023 astfel cum procedează Înalta Curte de Casaţie Justiţie pentru aparatul propriu, asigurarea fondurilor necesare pentru plata tranşei de 35% reprezentând drepturi salariale recunoscute prin hotărâri judecătoreşti definitive, dar şi acordarea sumei aferente normei de hrană prin raportare la salariul în plată, respectiv la valoarea salariului plafonat, sunt principalele revendicări. Deficitul de personal face ca programul să fie mult mai lung ca deobicei şi să se ajungă şi la 100 de dosare pe şedinţă de grefier. VIDEO, mai jos! ↓",
  "metadata": {
    "original_file": "Monitorul_De_Galati_0462.html"
  }
}