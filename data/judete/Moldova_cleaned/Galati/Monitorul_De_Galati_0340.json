{
  "title": "VIDEO: Accident cu victime la Horia, Tulcea",
  "content": "În jurul orei 07:30 în această dimineaţă, prin apel la numărul unic de urgenţă 112, dispeceratul integrat ISU – SMURD – SAJ a fost anunţat despre faptul că în localitatea Horia, din judeţul Tulcea, s-a produs un accident rutier cu un microbuz şi că în autovehicul sunt mai multe victime. \n\n Pentru gestionarea situaţiei au fost direcţionate către locul evenimentului 2 ambulanţe ale Serviciului de Ambulanţă Judeţean Tulcea, o ambulanţă SMURD, o autospecială pentru descarcerare şi o autospecială de stingere din cadrul Detaşamentului de Pompieri Tulcea. \n\n La scurt timp de la primirea primului apel prin care au fost oferite informaţii preliminare, dispecerii 112 au reuşit să afle detalii despre accident şi anume că în eveniment nu a fost implicat un microbuz, ci o autoutilitară de transport marfă, iar persoanele implicate erau în număr de două. \n\n La ajungerea echipajelor de prim ajutor ale SAJ Tulcea, SMURD, descarcerare şi stingere, autoutilitara era răsturnată pe partea carosabilă, iar cele două victime, un bărbat de 34 de ani şi o femeie de 24 de ani, ieşite din autovehicul cărora le-a fost acordat îngrijiri medicale la faţa locului fiind ulterior transportate la o unitate medicală din Tulcea cu o ambulanţă SAJ şi una SMURD. \n\n Pompierii tulceni au întreprins şi măsuri specifice în astfel de situaţii pentru a evita izbucnirea unui incendiu. Imagini, mai jos! ↓",
  "metadata": {
    "original_file": "Monitorul_De_Galati_0340.html"
  }
}