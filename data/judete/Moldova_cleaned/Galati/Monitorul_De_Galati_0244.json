{
  "title": "Tragedie la Brăila. Tânăr de 24 de ani înecat în Dunăre",
  "content": "La data 14 iulie a.c., la ora 16:35, poliţiştii din cadrul Biroului Judeţean Poliţie Transporturi Brăila au fost sesizaţi prin apel 112 cu privire la faptul că în zona kilometrului fluvial 180, un bărbat ar fi dispărut în fluviul Dunărea. \n\n Poliţiştii au stabilit că persoana ar fi dispărut de pe malul Insulei Mici a Brăilei, în dreptul localităţii Tichileşti şi e vorba de un tânăr de 24 de ani, din Brăila. \n\n Echipele operative constituite au efectuat ample activităţi de căutare şi scotocire a zonei respective. \n\n În urma căutărilor efectuate de către ISU Dunărea Brăila împreuna cu echipă de scafandri, tânărul a fost găsit înecat şi extras din apele fluviului Dunărea, la km 184. \n\n Cadavrul urmează a fi transportat la Serviciul de Medicină Legală Brăila în vederea efectuării necropsiei. \n\n În cauză, sunt continuate cercetările sub aspectul săvârşirii infracţiunii de ucidere din culpă, potrivit IPJ Brăila. *foto arhivă",
  "metadata": {
    "original_file": "Monitorul_De_Galati_0244.html"
  }
}