{
  "title": "VIDEO: Tânăr din Brăila reţinut pentru furt după ample percheziţii",
  "content": "Identificat de poliţişti şi reţinut pentru infracţiuni de furt şi furt calificat. \"La data de 18 ianuarie a.c., poliţişti din cadrul Poliţiei Municipiului Brăila - Biroul Investigaţii Criminale au efectuat patru percheziţii domiciliare pe raza municipiului Brăila, la imobilele folosite de un tânăr de 26 de ani, din Brăila, bănuit pentru 6 infracţiuni de furt şi furt calificat. În urma activităţilor desfăşurate poliţiştii l-au reţinut pe tânărul în cauză pe bază de ordonanţă pentru 24 de ore, fiind încarcerat în Centrul de Reţinere şi Arestare Preventivă Brăila. Din cercetări a reieşit că, în perioada decembrie 2023-ianuarie 2024, tânărul, profitând de neatenţia persoanelor vătămate, ar fi sustras o poşetă şi două biciclete din municipiu. De asemenea, acesta ar fi sustras un telefon mobil şi bijuterii din incinta unor societăţi comerciale, creând un prejudiciu total de aproximativ 9.500 de lei, pe care poliţiştii l-au recuperat parţial\", transmite IPJ Brăila. Astăzi, 19 ianuarie 2024, tânărul va fi prezentat Parchetului de pe lângă Judecătoria Brăila cu propunere legală. VIDEO, mai jos! ↓",
  "metadata": {
    "original_file": "Monitorul_De_Galati_0432.html"
  }
}