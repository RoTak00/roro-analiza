{
  "title": "Moment istoric! Prima grevă din Ministerul Afacerilor Interne",
  "content": "Astăzi, 04 noiembrie 2024, în intervalul orar 12:00-14:00, angajaţii Arhivelor Naţionale ale României funcţionari publici, membrii ai Sindicatului Europol (afiliat BNS), din toate structurile judeţene şi din municipiul Bucureşti intră în grevă de avertisment, \"întrucât au eşuat toate activităţile de negociere cu factorii decizionali pentru eliminarea discriminării salariale dintre structurile judeţene şi aparatul central al instituţiei. Cu toate că există Decizia 80 a ÎCCJ din 2023 prin care s-au eliminat aceste discriminări salariale la toate instituţiile, Arhivele Naţionale a ramas singura institutie în care aceasta discriminare a persistat din cauza conducerii Ministerului de Interne care a dat dovadă de dezinteres pentru rezolvarea acestei solicitari a lucrătorilor din această instituţie\", potrivit unei informări BNS. În imagine, angajaţii din Brăila. Vom reveni!",
  "metadata": {
    "original_file": "Monitorul_De_Galati_0088.html"
  }
}