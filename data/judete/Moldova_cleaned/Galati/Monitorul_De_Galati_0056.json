{
  "title": "FOTO: Un grup de copii din familiile sinistrate au vizitat Centrul Eparhial din Galaţi",
  "content": "În după-amiaza zilei de marţi, 26 noiembrie 2024, 15 copii care provin din mai multe familii sinistrate din localitatea Pechea, judeţul Galaţi, au vizitat Centrul eparhial al Arhiepiscopiei Dunării de Jos. În cadrul acestei vizite, copiii au fost însoţiţi de preotul din Parohia Pechea 4 şi de cadre didactice. \n\n Înaltpreasfinţitul Părinte Arhiepiscop Casian le-a fost gazdă primitoare şi îndrumător la Fabrica de lumânări „Sf. Mc. Fotini” din incinta Centrului eparhial. Copiii au primit din partea Părintelui Arhiepiscop dulciuri şi lumânări şi le-au fost prezentate spaţiul de lucru şi echipamentele utilizate în activitatea de confecţionare a lumânărilor. \n\n În continuare, cei mici au mers la Tipografia eparhială „Candela Cuvântului”, acolo unde li s-a prezentat procesul tehnologic al tipăririi unui calendar bisericesc. Nu în ultimul rând, micii vizitatori au mers la Catedrala arhiepiscopală, unde s-au închinat şi s-au rugat pentru părinţii, bunicii şi învăţătorii lor, informează Arhiepiscopia Dunării de Jos. FOTO, mai jos!",
  "metadata": {
    "original_file": "Monitorul_De_Galati_0056.html"
  }
}