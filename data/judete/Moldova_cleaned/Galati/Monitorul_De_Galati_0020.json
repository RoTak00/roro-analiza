{
  "title": "Şase noi colegi s-au alăturat colectivului Inspectoratului de Jandarmi Judeţean Tulcea",
  "content": "Cei şase subofiţeri, absolvenţi ai Şcolilor Militare de Subofiţeri de Jandarmi „Petru Rareş” Fălticeni şi „Grigore Alexandru Ghica” Drăgăşani, îşi vor desfăşura activitatea în cadrul Inspectoratului de Jandarmi Judeţean Tulcea, iar timp de şase luni, fiecare dintre ei se va afla sub îndrumarea unui tutore, un jandarm cu experienţă, care îi va îndruma în noua lor carieră. \"Tinerii jandarmi şi-au început cariera militară, fiind pregătiţi să ofere sprijin şi să-şi îndeplinească cu succes misiunile încredinţate în cadrul Inspectoratului de Jandarmi Judeţean Tulcea. Le urăm succes şi o carieră militară plină de realizări!\", transmit jandarmii tulceni.",
  "metadata": {
    "original_file": "Monitorul_De_Galati_0020.html"
  }
}