{
  "title": "Pacienţii Spitalului Judeţean Brăila, împărtăşiţi înainte de Florii (FOTO)",
  "content": "Cuminecare, rugăciuni şi daruri pentru pacienţii internaţi la Spitalul Judeţean de Urgenţă din Brăila. \"În contextul anului omagial al pastoraţiei şi îngrijirii bolnavilor, preoţii din slujirea socială din Arhiepiscopia Dunării de Jos, cu binecuvântarea Înaltpreasfinţitului Părinte Casian, i-au vizitat astăzi, 24 aprilie, pe pacienţii internaţi în cadrul Spitalului Judeţean de Urgenţă din municipiul Brăila. \n\n Acţiunea de astăzi a fost prilej de manifestare a dragostei creştineşti şi prelungire a binecuvântarii de la Sfintele Altare către semenii noştri bolnavi, dar şi sprijin pentru cea mai mare unitate medicală din judeţul Brăila. \n\n Micii pacienţi din cadrul Secţiilor Pediatrie 1 şi 2 şi adulţii spitalizaţi în Secţia Neurologie au fost împărtăşiţi cu Sfintele Taine şi apoi au fost unşi cu undelemn sfinţit de la Taina Sfântului Maslu săvârşită de preoţii brăileni din cadrul cercului misionar nr. 4. \n\n Cei internaţi în cadrul celor trei secţii vizitate astăzi au primit din partea preoţilor iconiţe, cărţi de rugăciune, pachete cu alimente şi produse de igienă. \n\n Cu acest prilej, clericii au oferi şi unităţii medicale 40 de seturi cu lenjerii pentru paturi şi produse pentru cărăţenie în valoare de 3000 lei\", a informat miercuri, Arhiepiscopia. FOTO, mai jos! ↓\n\nCiteşte şi PROGRAMUL Pelerinajului de Florii 2024, din Galaţi şi Brăila",
  "metadata": {
    "original_file": "Monitorul_De_Galati_0326.html"
  }
}