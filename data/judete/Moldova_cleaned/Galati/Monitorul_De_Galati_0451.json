{
  "title": "Galaţi: Conducea în prima zi a anului cu dreptul suspendat",
  "content": "Poliţiştii de frontieră din cadrul Punctului de Trecere a Frontierei Oancea au depistat un bărbat, care s-a prezentat la volanul unui autoturism deşi avea dreptul de a conduce suspendat. \"În data de 01 ianuarie a.c., în jurul orei 19.00, în Punctul de Trecere a Frontierei Oancea – I.T.P.F. Iaşi, s-a prezentat pentru efectuarea formalităţilor de control necesare trecerii frontierei, pe sensul de ieşire din România, un bărbat, cetăţean român, care conducea un autoturism, înmatriculat în România. La solicitarea colegilor noştri, bărbatul, în vârstă de 36 ani, a prezentat un permis de conducere românesc valabil, dar în urma verificărilor specifice, în bazele de date, poliţiştii de frontieră au constatat că dreptul persoanei de a conduce autovehicule pe teritoriul României figurează cu menţiunea „restricţii – suspendat”. În cauză, poliţiştii de frontieră efectuează cercetări sub aspectul săvârşirii infracţiunii de conducerea pe drumurile publice a unui vehicul de către o persoană căreia exercitarea dreptului de a conduce i-a fost suspendată, la finalizare urmând a fi dispuse măsurile legale care se impun\", potrivit I.T.P.F. Iaşi.",
  "metadata": {
    "original_file": "Monitorul_De_Galati_0451.html"
  }
}