{
  "title": "Cumplit: La numai 7 ani şi-a găsit sfârşitul sub roţile maşinii. Tragedie la Sulina, Tulcea",
  "content": "Tragedie în după-amiaza zilei de 09 octombrie 2023. Poliţiştii tulceni au fost sesizaţi cu privire la producerea unui accident rutier în oraşul Sulina. Din primele verificări efectuate de poliţiştii ajunşi la faţa locului, a reieşit faptul că, un bărbat, în vârstă de 39 de ani, din comuna Gârliciu, judeţul Constanţa, în timp ce conducea un auto pe o strada din oraşul Sulina, judeţul Tulcea, ar fi acroşat un pieton (minor) care se angajase în traversarea străzii. În urma accidentului rutier a rezultat decesul pietonului. Conducătorul auto deţinea permis de conducere corespunzător şi nu se afla sub influenţa băuturilor alcoolice. În cauză a fost întocmit dosar de cercetare penală, sub aspectul săvârşirii infracţiunii de ucidere din culpă. Victima este o fetiţă de numai 7 anişori.",
  "metadata": {
    "original_file": "Monitorul_De_Galati_0518.html"
  }
}