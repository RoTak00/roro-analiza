{
  "title": "Judeţul Galaţi ocolit de vremea rea! Alerte meteo extreme în mare parte din ţară",
  "content": "Meteorologii au emis mai multe alerte de vremea pentru orele care urmează!\n\nCOD GALBEN \n\n Interval de valabilitate: 16 decembrie, ora 10 – 17 decembrie, ora 21 \n\n Fenomene vizate: intensificări ale vântului, viscol, polei \n\n Zone afectate: zona de munte \n\n Luni şi marţi, la munte, vântul va avea intensificări cu viteze la rafală de 60…90 km/h. Vor fi precipitaţii mixte ce vor favoriza depuneri de polei, iar la altitudini de peste 1600 m vor predomina ninsorile şi va fi viscol.\n\nCOD PORTOCALIU \n\n Interval de valabilitate: 16 decembrie, ora 10 – 17 decembrie, ora 21 \n\n Zone afectate şi fenomene vizate: viscol puternic la altitudini de peste 1600 m în Carpaţii Orientali şi Meridionali \n\n În Carpaţii Orientali şi Meridionali, la altitudini de peste 1600 m, vântul va sufla tare cu rafale de 90...120 km/h, viscolind puternic zăpada depusă în zilele precedente şi determinând scăderea vizibilităţii.\n\nCOD GALBEN \n\n Interval de valabilitate: 16 decembrie, ora 10 – 17 decembrie, ora 21 \n\n Fenomene vizate şi zone afectate: intensificări ale vântului în Dobrogea, jumătatea de nord a Moldovei şi Crişanei, în cea mai mare parte a Munteniei, precum şi în vestul şi sudul Olteniei şi al Transilvaniei \n\n În intervalul menţionat în Dobrogea, jumătatea de nord a Moldovei şi Crişanei, în cea mai mare parte a Munteniei, precum şi în vestul şi sudul Olteniei şi al Transilvaniei, vântul va avea intensificări cu viteze la rafală, în general, de 50...60 km/h. \n\n Notă: temporar vântul va avea intensificări şi în restul teritoriului, dar pe suprafeţe şi cu viteze mai mici (rafale de 40…50 km/h).\n\nDin fericire, judeţul Galaţi este ferit de vremea rea (foto ↑ ) .",
  "metadata": {
    "original_file": "Monitorul_De_Galati_0035.html"
  }
}