{
  "title": "FOTO/VIDEO: Incendii de vegetaţie uscată în Delta Dunării",
  "content": "Misiune dificilă a pompierilor tulceni în zona localităţilor Plauru şi Pardina din Delta Dunării. După ce în cursul zilei de duminică pompierii din cadrul Detaşamentului Tulcea au intervenit pentru stingerea mai multor focare de vegetaţie uscată de pe suprafaţa unei amenajări agricole şi protejarea lizierei şi a pădurii din zona localităţii Plauru, intervenţie ce a durat aproape 12 ore, în cursul zilei de luni a fost semnalat un alt incendiu în aceeaşi arie. \n\n \"De această dată în incendiul a fost semnalat şi în zona de pădure dintre localităţile Plauru şi Pardina. La locul evenimentului au fost dislocate două echipaje de pompieri cu două autospeciale de stingere şi 10 subofiţeri care şi în acest moment lucrează pentru localizarea şi lichidarea incendiului. În sprijinul echipajelor de pompieri sunt prezente şi forţe ale SVSU Ceatalchioi şi lucrători din cadrul Ocolului Silvic Tulcea. Suprafaţa afectată până în acest moment este estimată de către rangeri şi comandantul intervenţiei la aproximativ 50 de ha de vegetaţie uscată şi pădure\", au transmis luni după-amiază pompierii tulceni. FOTO/VIDEO, mai jos! ↓",
  "metadata": {
    "original_file": "Monitorul_De_Galati_0493.html"
  }
}