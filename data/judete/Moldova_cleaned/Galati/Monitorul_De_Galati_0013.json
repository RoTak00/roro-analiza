{
  "title": "Tulcea: Două adolescente instituționalizate au dispărut când erau învoite la părinți",
  "content": "La data de 25.12.2024, polițiștii din cadrul Inspectoratului de Poliție Județean Tulcea au fost sesizați cu privire la faptul că numita BOTEZATU RALUCA GEORGIANA (foto colaj deschidere stânga) de 17 ani, a părăsit în mod voluntar domiciliul tatălui din localitatea Trestenic, județul Tulcea. \n\n Aceasta se afla instituționalizată la un centru de tip familial din municipiul Tulcea, iar în perioada 17.12.2024 - 08.01.2025, se afla în perioada de învoire la tatăl acesteia și nu a mai revenit până în prezent la centru. \n\n Semnalmente: 1,57 m înălțime, constituție atletică, 52 de kg, păr brunet, ochi căprui. \n\n Persoanele care dețin informații care să conducă la găsirea acesteia sunt rugate să apeleze numărul unic de urgență 112. \n\n Apoi, la data de 10.01.2025, polițiștii din cadrul Inspectoratului de Poliție Județean Tulcea au fost sesizați cu privire la faptul că numita SAPOVAL MIHAELA MIRABELA (foto colaj deschidere dreapta) de 17 ani a părăsit în mod voluntar domiciliul tatălui din localitatea Horia, județul Tulcea. \n\n Aceasta se afla instituționalizată la un centru de tip familial din municipiul Tulcea, iar în perioada 20.12.2024 - 08.01.2025, se afla în perioada de învoire la tatăl acesteia, iar până în prezent nu a revenit la centru. \n\n Semnalmente: 1,71 m înălțime, aproximativ 68 de kg, păr șaten, ochi căprui. \n\n Persoanele care dețin informații care să conducă la găsirea acesteia sunt rugate să apeleze numărul unic de urgență 112, transmite IPJ Tulcea.",
  "metadata": {
    "original_file": "Monitorul_De_Galati_0013.html"
  }
}