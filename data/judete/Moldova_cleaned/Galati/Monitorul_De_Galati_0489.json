{
  "title": "Ambulanță izbită de mașină la Tulcea. Echipajul a fost rănit",
  "content": "La data de 03 octombrie 2023, în jurul orei 17:40, polițiștii din cadrul Biroului Rutier au fost sesizați cu privire la faptul că, la o intersecție din municipiul Tulcea, a avut loc un accident rutier. Din primele cercetari efectuate de polițiștii ajunși la fața locului a reieșit faptul că, un bărbat de 32 de ani ar fi condus un autoturism pe strada Azaleei, iar la intersecția cu strada Coziei nu a respectat semnificația indicatorului oprire, intrând în coliziune cu o ambulanță din cadrul Serviciului de Ambulanță Tulcea (fără pacient). În urma accidentului rutier a rezultat rănirea ușoară a conducătorului ambulanței, cât și a pasagerului (asistent). Ambii conducători auto au fost testați cu aparatul etilotest, rezultatul fiind negativ. În cauză, s-a întocmit dosar penal sub aspectul savârşirii infracţiunii de vătămare corporală din culpă.",
  "metadata": {
    "original_file": "Monitorul_De_Galati_0489.html"
  }
}