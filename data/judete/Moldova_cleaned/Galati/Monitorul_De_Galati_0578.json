{
  "title": "Fată de 14 ani lovită pe trecere de un şofer de 74 de ani, la Tecuci",
  "content": "La data de 23 august 2023, în jurul orei 20:20, pe strada 1 Decembrie 1918, din municipiul Tecuci, a avut loc un accident rutier, în urma căruia o persoană a fost rănită. \n\n Din verificările efectuate de poliţiştii din cadrul Biroului Rutier Galaţi, s-a stabilit că un bărbat, cu vârsta de 74 de ani, în timp ce conducea o autoutilitară pe artera rutieră mai sus menţionată, a surprins şi accidentat o adolescentă, cu vârsta de 14 ani, care traversa regulamentar pe marcajul pietonal. \n\n A rezultat rănirea uşoară minorei, care a fost preluată şi transportată la spital, în vederea acordării de îngrijiri şi investigaţii medicale de specialitate. \n\n La testarea alcoolscop rezultatul a fost negativ în ambele cazuri, iar poliţiştii au întocmit dosar penal pentru infracţiunea de vătămare corporală din culpă. *foto: caracter ilustrativ",
  "metadata": {
    "original_file": "Monitorul_De_Galati_0578.html"
  }
}