{
  "title": "Zeci de cartuşe de infanterie descoperite lângă Niculiţel, Tulcea",
  "content": "Echipajul pirotehnic din cadrul Inspectoratului pentru Situaţii de Urgenţă “Delta” al judeţului Tulcea a intervenit, în weekend, pentru asanarea a 26 de cartuşe de infanterie provenite din timpul celui de Al Doilea Război Mondial, descoperite de către un cetăţean, în apropiere de localitatea Niculiţel. \n\n Elementele de muniţie au fost cercetate, identificate, ridicate, transportate şi depozitate în vederea distrugerii. \n\n Specialiştii pirotehnici din cadrul Inspectoratului pentru Situaţii de Urgenţă “Delta” al judeţului Tulcea reamintesc cetăţenilor regulile care trebuie respectate în cazul în care descoperă elemente de muniţie: \n\n \"- Acestea nu trebuie atinse sau lovite; \n\n - Nu recurgeţi la ridicarea şi transportarea acestora în diferite locaţii; \n\n - Nu aruncaţi elementele de muniţie în foc şi nu încercaţi demontarea lor; \n\n - Apelaţi de îndată numărul unic de urgenţă 112\".",
  "metadata": {
    "original_file": "Monitorul_De_Galati_0000.html"
  }
}