{
  "title": "Comemorarea victimelor Holocaustului, la Tecuci - Viaţa Liberă Galaţi",
  "content": "Ziua de 27 ianuarie, în care au fost eliberați, în anul 1945, prizonierii din lagărul Auschwitz-Birkenau, a fost desemnată Ziua Internațională de Comemorare a Victimelor Holocaustului.\n\nCu acest prilej, instituțiile de cultură din Tecuci vor organiza două evenimente. Astfel, Muzeul de Istorie \"Teodor Cincu\" va găzdui, luni, 27 ianuarie, de la ora 17.00, concertul memorial \"Amintiţi-vă că am fost nevinovat...\". De asemenea, vineri, 31 ianuarie, de la ora 17,00, în sala „Ion Petrovici\" a Casei de Cultură, va fi difuzat filmul \"Iacob mincinosul\". Evenimentele reprezintă o pledoarie pentru cunoașterea istoriei și conștientizarea greșelilor trecutului, pentru a evita repetarea acestora.\n\nIntrarea la cele două manifestări este liberă.",
  "metadata": {
    "original_file": "Viata_Libera_0479.html"
  }
}