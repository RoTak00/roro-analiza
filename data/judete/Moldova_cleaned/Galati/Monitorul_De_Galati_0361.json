{
  "title": "VIDEO: Cu casa în flăcări, a făcut atac de panică! Incendiu la Tulcea",
  "content": "Incendiu de locuinţă în municipiul Tulcea. \"În urmă cu puţin timp, pompierii Inspectoratului pentru Situaţii de Urgenţă Delta al judeţului Tulcea au fost solicitaţi prin apel la numărul unic de urgenţă 112 să intervină pentru stingerea unui incendiu produs la o casă de locuit pe strada Prislav din municipiul Tulcea. \n\n La locul intervenţii au fost deplasate două autospeciale de stingere cu 9 subofiţeri şi o ambulanţă SMURD cu echipaj de prim-ajutor. \n\n La ajungerea pompierilor incendiul se manifesta cu flacără deschisă la acoperişul locuinţei, iar în scurt timp incendiul a fost localizat. În acest moment se lucrează pentru lichidarea tuturor focarelor. \n\n În urma incendiului nu au fost înregistrate victime însă, proprietara, o femeie de aproximativ 50 de ani a avut nevoie de îngrijiri de specialitate la faţa locului după ce a suferit un atac de panică. \n\n Cauza probabilă de producere a incendiului este un scurtcircuit electric\", au transmis luni seara, pompierii tulceni. VIDEO, mai jos! ↓",
  "metadata": {
    "original_file": "Monitorul_De_Galati_0361.html"
  }
}