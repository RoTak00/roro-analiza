{
  "title": "Fără permis, la plimbare prin Tecuci în miez de noapte",
  "content": "În data de 29 august 2024, în jurul orei 01:15, poliţiştii Biroului Ordine Publică din cadrul Poliţiei Municipiului Tecuci au depistat în trafic, un tânăr, în vârstă de 20 de ani, din aceeaşi localitate, care conducea un autoturism pe strada Gheorghe Petraşcu, din municipiul Tecuci, fără să deţină permis de conducere pentru nicio categorie de vehicule. Poliţiştii continuă cercetările, în cadrul unui dosar penal deschis pentru săvârşirea infracţiunii de conducerea unui vehicul fără permis de conducere, transmite IPJ Galaţi.",
  "metadata": {
    "original_file": "Monitorul_De_Galati_0194.html"
  }
}