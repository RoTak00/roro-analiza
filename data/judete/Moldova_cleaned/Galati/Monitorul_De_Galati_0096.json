{
  "title": "Brăilean căutat de poliţie pentru tentativă la omor, găsit după 8 ani la Constanţa",
  "content": "La data de 29 octombrie a.c., poliţişti din cadrul Serviciului de Investigaţii Criminale, împreună cu poliţişti din cadrul Unităţii Teritoriale de Persoane Căutate sau Urmărite din cadrul Inspectoratului de Poliţie Judeţean Constanţa şi luptători ai Serviciului pentru Acţiuni Speciale Constanţa, au depistat, în municipiul Constanţa, un bărbat, de 41 de ani, din Brăila, care se sustrăgea de la punerea în executare a unui mandat de arestare preventivă, acesta fiind urmărit la nivel naţional şi internaţional. \n\n În fapt, pe numele acestuia, Tribunalul Brăila a emis, la data de 29.09.2016, un mandat de arestare preventivă pentru comiterea infracţiunii de tentativă la omor. \n\n Bărbatul a fost încarcerat în Centrul de Reţinere şi Arestare Preventivă Brăila, informează IPJ Brăila.",
  "metadata": {
    "original_file": "Monitorul_De_Galati_0096.html"
  }
}