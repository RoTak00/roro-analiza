{
  "title": "ATENŢIE, ŞOFERI! Restricţii pe pod la Brăila; se circulă pe un singur sens",
  "content": "În perioada 19 aprilie - 18 mai 2024, se vor executa lucrări de reparaţii în garanţie a rosturilor podului Vulpea situat pe DN 2B, km 104+100 (Şoseaua de Centură), cu închiderea circulaţiei rutiere pe un singur sens de circulaţie, traficul rutier urmând a se desfăşura alternativ, fiind dirijat prin indicatoare, semafoare şi completate cu indicatoare de reglementare a priorităţii, informează IPJ Brăila. \"Menţionăm faptul că semnalizarea rutieră temporară va fi amplasată/montată astfel încât semnificaţia acesteia să fie percepută în timp util de către participanţii la trafic. Lucrările sunt monitorizate de către poliţiştii Serviciului Rutier Brăila. Participanţii la trafic sunt rugaţi să îşi păstreze calmul şi să respecte normele legale în vigoare\", transmite poliţiştii brăileni.",
  "metadata": {
    "original_file": "Monitorul_De_Galati_0337.html"
  }
}