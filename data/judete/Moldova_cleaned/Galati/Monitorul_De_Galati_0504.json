{
  "title": "UPDATE: Copil de 13 ani, cu autism, căutat de poliţişti (FOTO/VIDEO)",
  "content": "UPDATE: Minorul a fost găsit de poliţiştii din cadrul Secţiei 3 Poliţie Rurală Făurei în satul Amara, comuna Balta-Albă, judeţul Buzău, fără a fi victima vreunei infracţiuni. În aceste momente este evaluat medical de un echipaj SMURD, transmit poliţiştii.\n\nÎn această dimineaţă, în jurul orei 04:00, poliţiştii din cadrul Secţiei 3 Politie Rurală Făurei au fost sesizaţi prin apel 112 de către o femeie cu privire la faptul că nepotul său, ANDRONE ION ADRIAN (foto ↑↓ ) , în vârstă de 13 ani, din satul Drogu ar fi plecat în această noapte, în mod voluntar de la domiciliu şi nu a mai revenit. Precizăm că acesta suferă de autism şi nu vorbeşte.\n\nAu fost constituite de îndată echipe operative mixte, formate din poliţişti, jandarmi, pompieri care au desfăşoară activităţi de căutare a minorului. Totodată, la activităţile de căutare participă voluntar şi reprezentanţi din partea autorităţilor publice locale. De asemenea, pentru căutări este folosit de poliţisti şi câine de urmă (video jos ↓ ) .\n\nSemnalmente: 1,80 m, păr şaten deschis, ochi negri şi prezintă acnee la nivelul feței. Vestimentaţie: pulover de culoare gri, lenjerie intimă, descălţat. Pentru ANDRONE ION ADRIAN a fost solicitată căutarea la nivel naţional şi internaţional. Persoanele care pot oferi informaţii despre locul în care acesta se află sunt rugate să apeleze numărul de urgenţă gratuit 112 sau să se adreseze celei mai apropiate unităţi de poliţie!",
  "metadata": {
    "original_file": "Monitorul_De_Galati_0504.html"
  }
}