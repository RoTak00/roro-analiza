{
  "title": "Bărbat în scaun cu rotile lovit mortal de un şofer băut şi cu permisul suspendat",
  "content": "La data de 23 septembrie a.c., în jurul orei 15:30, un bărbat a sesizat prin S.N.U.A.U. 112 că pe DN22/E87 la km 94-95, în localitatea Smârdan, Tulcea, a avut loc un accident rutier, soldat cu o victimă. \n\n La faţa locului s-au deplasat un echipaj din cadrul Serviciului Rutier, un specialist criminalist şi o ambulanţă, care a constat decesul unui bărbat. \n\n Din primele cercetări a reieşit că bărbatul decedat se deplasa pe carosabil cu un cărucior pentru persoane cu dizabilităţi locomotorii, fiind acroşat din spate de către un autoturism. \n\n Conducătorul auto a fost testat cu aparatul alcooltest, care a indicat valoarea de 0,64 mg/l alcool pur în aerul expirat. \n\n Totodată, în urma verificărilor efectuate în baza de date, a reieşit faptul că bărbatul are dreptul de a conduce anulat. \n\n Bărbatul a fost reţinut pentru 24 de ore, urmând să fie prezentat instanţei de judecată cu propunere legală. \n\n Poliţiştii au întocmit un dosar penal sub aspectul săvârşirii infracţiunilor de ucidere din culpă, conducerea unui vehicul fără permis de conducere şi conducerea unui vehicul sub influenţa alcoolului, urmând ca, în cursul cercetărilor, să se stabilească împrejurările în care s-a produs acest tragic accident rutier.",
  "metadata": {
    "original_file": "Monitorul_De_Galati_0531.html"
  }
}