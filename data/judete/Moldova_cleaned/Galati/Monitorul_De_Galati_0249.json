{
  "title": "VIDEO: Casă cuprinsă de flăcări la Tulcea",
  "content": "În urmă cu puţin timp Detaşamentul de pompieri Tulcea fost alertat prin apel la numărul unic de urgenţă 112 despre faptul că pe strada Lupeni din municipiul Tulcea o locuinţă este cuprinsă de flăcări. \n\n Imediat la locul intervenţiei s-au deplasat două autospeciale de stingere cu apă şi spumă cu nouă subofiţeri, iar în scurt timp incendiul care se manifesta cu flacără deschisă şi degajări mari de fum la o anexă lipită de locuinţă, a fost localizat, eliminând pericolul ca incendiul să se extindă la gospodăriile şi locuinţele din proximitate. \n\n În acest moment se lucrează pentru localizarea şi lichidarea tuturor focarelor care s-au extins şi la acoperişul locuinţei. \n\n Nu a fost înregistrate victime, la sosirea forţelor de intervenţie doi minori au fost evacuaţi din locuinţă. \n\n Cauza probabilă de producerea incendiului urmează a fi stabilită, potrivit salvatorilor tulceni. Imagini, mai jos!",
  "metadata": {
    "original_file": "Monitorul_De_Galati_0249.html"
  }
}