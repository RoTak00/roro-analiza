{
  "title": "Lovit mortal de tren, la Brăila",
  "content": "La data de 8 mai a.c, în jurul orei 15:25, Biroul Județean de Poliție Transporturi a fost sesizat prin apel 112 cu privire la faptul că o persoană a fost accidentată mortal de un tren.\n\nPolițiștii s-au deplasat la fața locului și din primele verificări au stabilit faptul că, în zona stadionului municipal Brăila, o persoană ar fi fost surprinsă și accidentată mortal de un tren Regio, ce se deplasa din direcția Buzău către Galați. \n\n\n\nPolițiștii din cadrul BJPT Brăila au identificat persoana în cauză, fiind vorba despre un bărbat de 72 de ani, din Brăila. Cadavrul a fost transportat la Serviciul Județean de Medicină Legală Brăila în vederea efectuării necropsiei. În cauză continuă cercetările sub aspectul săvârșirii infracțiunii de ucidere din culpă. \n\n\n\nLa ora 17.00, traficul rutier încă era blocat pe Șoseaua Națională Veche, urmând a fi reluat în scurt timp. Trenul, care plecase deja, avea la ora menționată o întârziere de 41 de minute.",
  "metadata": {
    "original_file": "Monitorul_De_Galati_0309.html"
  }
}