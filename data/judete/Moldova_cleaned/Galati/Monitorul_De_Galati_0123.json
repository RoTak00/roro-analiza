{
  "title": "Galaţi: Un nou sprijin pentru sinistraţi din partea Mănăstirii Hadâmbu (FOTO)",
  "content": "Joi, 10 octombrie, un nou transport cu ajutoare umanitare pentru sinistraţi a ajuns la Galaţi. Darurile constand în alimente neperisabile şi pături au fost oferite de Mănăstirea Hadâmbu din cadrul Arhiepiscopiei Iaşilor. \n\n \"Este pentru a doua oară când această mănăstire, prin preacuviosul arhimandrit Nicodim Gheorghiţă, stareţul Mănăstirii Hadâmbu, aduce alimente şi alte ajutoare în zona Covurluiului pentru semenii greu încercaţ de inundaţiile din acest an. Delegaţia de la Iaşi a ajuns la orele prânzului la Centrul eparhial al Arhiepiscopiei Dunării de Jos, unde a fost primită de ierarhul Dunării de Jos, Înalpreasfinţitul Părinte Arhiepiscop Casian. Cu recunoştinţă şi mulţumire, darurile au fost preluate de reprezentanţii arhiepiscopiei, urmând ca în zilele următoare să fie distribuite în zonele afectate de inundaţii. Sprijinul din partea Bisericii în zonele calamitate de furia apelor se desfăşoară constant prin programele şi activităţile planificate special pentru a veni în ajutorul sinistraţilor\", informează Arhiepiscopia Dunării de Jos. FOTO, mai jos!",
  "metadata": {
    "original_file": "Monitorul_De_Galati_0123.html"
  }
}