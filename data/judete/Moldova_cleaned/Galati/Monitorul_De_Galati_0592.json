{
  "title": "Tragedie evitată la Brăila prin vigilenţa unui poliţist local (VIDEO)",
  "content": "La Dispeceratul Inspectoratului pentru Situaţii de Urgenţă (ISU) Brăila a fost anunţat marţi seară, 08 august 2023, la ora 21.20, un incendiu la o locuinţă de pe strada Orientului din municipiul Brăila. \n\n Pentru limitarea şi lichidarea incendiului s-a deplasat la adresa indicată Detaşamentul 1 de pompieri Brăila, cu două autospeciale de stingere cu apă şi spumă. Ajunşi la locul intervenţiei, incendiul se manifesta la o cameră dintr-o locuinţă colectivă. Au ars bunurile dintr-o cameră de locuit şi s-au degradat pereţii din camera respectivă şi un hol. \n\n Datorită observării incendiului în fază incipientă de către un poliţist local aflat în zonă, incendiul a fost stins în limitele găsite de echipele de intervenţie. Exista pericolul extinderii incendiului şi la alte proprietăţi, deoarece în zona respectivă acestea sunt lipite una de alta. \n\n Cauza probabilă care a dus la producerea incendiului a fost efectul termic al curentului electric, generat de un conductor electric defect. La ora 22.20, incendiul a fost lichidat şi nu s-au înregistrat victime. VIDEO, mai jos!",
  "metadata": {
    "original_file": "Monitorul_De_Galati_0592.html"
  }
}