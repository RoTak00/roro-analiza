{
  "title": "VIDEO: Depistat cu substanţă vegetală asupra sa: «Nu am chef să declar nimic!»",
  "content": "Un tânăr în vârstă de 20 de ani, prins cu substanţă vegetală de culoare verde asupra sa, a fugit de echipajul de jandarmerie, iar după ce i-au fost găsite cele două pacheţele cu substanţa de tip „muguri”, acesta le-a spus jandarmilor că nu are chef să declare nimic. \n\n În noaptea de marţi spre miercuri, brăileanul a schimbat brusc direcţia de mers şi a început să fugă, atunci când a observat autospeciala jandarmeriei aflată în patrulare. Acest lucru a stârnit suspiciunea echipajului care l-a prins în scurt timp, pe o stradă din municipiu. În urma controlului corporal, asupra acestuia a fost găsită o substanţă vegetală de culoare verde de tip „muguri”, împăturită în două bucăţi de staniol. \n\n Întrebat despre prezenţa substanţei asupra sa, tânărul le-a spus jandarmilor că nu are chef să declare nimic. \n\n Jandarmii au întocmit actul de sesizare, iar verificările sunt continuate de organele abilitate. VIDEO, mai jos! ↓",
  "metadata": {
    "original_file": "Monitorul_De_Galati_0486.html"
  }
}