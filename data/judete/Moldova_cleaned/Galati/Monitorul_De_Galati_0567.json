{
  "title": "Prăpăd la Brăila după codurile portocaliu şi roşu de furtună (VIDEO)",
  "content": "În urma precipitaţiilor abundente căzute în partea de sud a judeţului Brăila - avertizare meteorologică cod portocaliu pentru 30.08.2023, ora 12.00 – 23.00 şi avertizare de fenomene meteorologice periculoase cod roşu de vijelie puternică, cu rafale de peste 90 km/h, grindină de dimensiuni medii şi posibil mari, local averse torenţiale care vor acumula peste 25...30 l/mp, frecvente descărcări electrice, pentru 30.08.2023, intervalul orar 17.15 – 18.00, pentru localităţile Însurăţei, Viziru şi Bărăganu, s-a intervenit pentru evacuarea apei, astfel:\n\n- în seara de 30.08.2023, începând cu ora 20.15, un echipaj din cadrul Gărzii de intervenţie Însurăţei a intervenit cu o autospecială de stingere pentru evacuarea apei din patru curţi şi două locuinţe;\n\n- în localitatea Măru Roşu, Serviciul Voluntar pentru Situaţii de Urgenţă Însurăţei a intervenit cu o motopompă pentru evacuarea apei dintr-o curte şi o locuinţă.\n\nÎn această dimineaţă se intervine cu un echipaj din cadrul aceleiaşi subunităţi pentru evacuarea apei dintr-o gospodărie din localitatea Lacu Rezi (intervenţie în video).",
  "metadata": {
    "original_file": "Monitorul_De_Galati_0567.html"
  }
}