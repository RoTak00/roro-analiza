{
  "title": "Dan Air suspendă temporar mai multe rute din Bacău în primul trimestru al anului 2025",
  "content": "Compania aeriană Dan Air a anunțat suspendarea mai multor rute regulate operate de la și spre Aeroportul „George Enescu” din Bacău în primul trimestru al anului 2025. Decizia afectează șase destinații importante din Europa, cauzând o diminuare semnificativă a conexiunilor aeriene pentru pasagerii din regiune.\n\nPrintre destinațiile suspendate temporar se numără Bologna (Italia) și Paris BVA (Franța), care nu vor fi operate până la finalul lunii martie 2025. În plus, zborurile către Madrid (Spania), Milano BGY (Italia) și Dortmund (Germania) sunt anulate pentru perioada 11 ianuarie – 1 aprilie 2025. De asemenea, ruta Bacău – Barcelona (Spania) va fi suspendată între 15 ianuarie și 19 februarie 2025, scrie boardingpass.ro .\n\nSuspendarea acestor rute afectează nu doar traficul aerian, ci și accesibilitatea pentru comunitățile de români din diaspora, care depind de aceste legături pentru călătorii de afaceri, personale sau turistice.\n\nÎn afara rutelor suspendate temporar, Dan Air a anunțat renunțarea completă la două destinații: Roma (Italia) și Liverpool (Marea Britanie). Acestea nu mai apar în sistemul de rezervări pentru sezonul de vară 2025, lăsând pasagerii în incertitudine cu privire la posibilitatea reluării lor în viitor.\n\nCu toate acestea, compania a confirmat că va continua să opereze patru rute regulate de pe Aeroportul „George Enescu” din Bacău în primele luni ale anului 2025. Acestea includ:",
  "metadata": {
    "original_file": "Desteptarea_0178.html"
  }
}