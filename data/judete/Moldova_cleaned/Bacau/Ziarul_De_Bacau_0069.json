{
  "title": "Aproape 4.000 de țigarete găsite de polițiștii băcăuani, în urma unor percheziții domiciliare",
  "content": "Polițiștii de la economic din Bacău și Onești, cei din cadrul Poliției Municipiului Onești și cei ai secțiilor de poliție rurală arondate, însoțiți de criminaliști, sub coordonarea Parchetului de pe lângă Judecătoria Onești, au descoperit și ridicat în vederea continuării cercetărilor, 3.800 de țigarete netimbrate, de la domiciliile a 4 persoane și de la sediul unei societăți comerciale.\n\nMandatele de percheziție au fost emise de Judecătoria Onești, puse în aplicare în municipiul Onești și comuna Livezi într-un dosar penal ce vizează infracțiuni la Codul Fiscal. Cercetările sunt continuate.",
  "metadata": {
    "original_file": "Ziarul_De_Bacau_0069.html"
  }
}