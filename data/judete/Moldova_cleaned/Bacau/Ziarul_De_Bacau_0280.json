{
  "title": "Circulația pietonilor în Pasajul Revoluției din Bacău va fi restricționată temporar",
  "content": "Circulația pietonilor în Pasajul Revoluției din Bacău va fi temporar restricționată, au anunțat reprezentanții Primăriei.\n\nÎn conformitate cu progresul lucrărilor din cadrul șantierului, constructorul anunță programul de restricționare a circulației pietonale pe strada Pasajul Revoluției, în intervalele în care se vor desfășura lucrări ce implică angrenarea unui număr mai mare de utilaje prezente în șantier, precum și necesitatea efectuării de lucrări în vecinătatea spațiilor comerciale, astfel încât nu se poate păstra accesul pietonal pe aceste zone, potrivit municipalității.",
  "metadata": {
    "original_file": "Ziarul_De_Bacau_0280.html"
  }
}