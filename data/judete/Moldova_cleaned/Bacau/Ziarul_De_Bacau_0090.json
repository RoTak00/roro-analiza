{
  "title": "Un bărbat din Dărmănești a fost reținut de polițiști, după ce și-a agresat tatăl în vârstă de 73 de ani",
  "content": "Un bărbat de 73 de ani, din Dărmănești, a fost nevoit să apeleze la ajutorul polițiștilor, după ce fiul acestuia, în vârstă de 46 de ani, a venit acasă și a început să facă scandal. Fiul ar fi distrus mai multe bunuri din locuinţă.\n\nPolițiștii deplasați la faţa locului au stabilit că fiul, deși avea emis de către Judecătoria Moinești un ordin de protecţie prin care îi era interzis să se apropie de tatăl său, s-a deplasat pe 09 noiembrie la locuinţa părinţilor, unde a provocat scandal şi ar fi distrus mai multe bunuri.\n\nDupă administrarea probatoriului, polițiștii l-au reținut pe cel în cauză, pentru 24 de ore și l-au introdus în arestul IPJ Bacău. Pe 10 noiembrie, acesta a fost prezentat instanței de judecată care a dispus arestarea preventivă pentru 30 de zile.\n\nCercetările sunt continuate în cadrul unui dosar penal sub aspectul săvârșirii infracțiunilor de nerespectarea obligaţiilor şi interdicţiilor prevăzute de ordinul de protecţie și distrugere.",
  "metadata": {
    "original_file": "Ziarul_De_Bacau_0090.html"
  }
}