{
  "title": "Bărbat urmărit la nivel național, prins de polițiștii băcăuani. Are de făcut peste 1 an de pușcărie",
  "content": "Polițiștii din cadrul Postului de Poliție Izvoru Berheciului au depistat, pe 19 noiembrie, în comuna Oncești, un bărbat de 48 de ani, urmărit la nivel național.\n\nPe numele bărbatului, Judecătoria Bacău a emis în luna iulie 2024, un mandat de executare a pedepsei cu închisorea, acesta fiind condamnat la 1 an și 2 luni, pentru săvârşirea infracțiunii de conducere pe drumurile publice a unui autovehicul, fără a deține permis.\n\nCel în cauză a fost condus de polițiști și încarcerat în Penitenciarul Bacău.",
  "metadata": {
    "original_file": "Ziarul_De_Bacau_0075.html"
  }
}