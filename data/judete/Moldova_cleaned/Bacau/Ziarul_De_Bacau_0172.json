{
  "title": "Bărbat din Coțofănești, monitorizat cu brățară electronică după ce și-a bătut soția",
  "content": "O cearta iscată, duminică, între doi soți din Coțofănești s-a lăsat cu intervenția polițiștilor din cadrul Secţiei 10 Poliţie Rurală Oneşti.\n\nDin primele verificări ale polițiștilo, a reieșit că bărbatul (31 ani), în timp ce se afla la domiciliu împreună cu soția sa (24 de ani), ar fi agresat-o în urma unui conflict spontan. Față de soț, polițiștii au luat măsura emiterii unui ordin de protecție provizoriu, pe o durată de 5 zile, prin care s-a dispus evacuarea din locuința comună și păstrarea unei distanțe de siguranță față de soția sa.\n\nTotodată, asupra bărbatului a fost montat un dispozitiv de supraveghere electronică. Cercetările sunt continuate în cadrul unui dosar penal sub aspectul săvârșirii infracțiunii de violență în familie.",
  "metadata": {
    "original_file": "Ziarul_De_Bacau_0172.html"
  }
}