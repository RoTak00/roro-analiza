{
  "title": "Prins de poliţiştii băcăuani în timp ce sustrăgea un portofel",
  "content": "La data de 14 februarie, poliţiştii băcăuani au depistat un bărbat de 67 de ani, din localitate, bănuit de comiterea de infracţiuni de furt.\n\nPesoana depistată ar fi sustras un portofel aparţinând unui bătrân de 88 de ani, în timp ce se afla într-un mijloc de transport în comun. Poliţiştii au recuperat bunul sustras.\n\nFață de persoana suspectă s-a luat măsura reținerii pentru 24 de ore, urmând să fie prezentată Parchetului de pe lângă Judecătoria Bacău cu propuneri legale.\n\nCercetările continuă pentru documentarea întregii activităţi infracţionale şi tragerea la răspundere penală a bănuitului.",
  "metadata": {
    "original_file": "Observator_0262.html"
  }
}