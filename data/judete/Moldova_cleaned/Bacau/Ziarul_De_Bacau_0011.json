{
  "title": "Lemn transportat ilegal, în valoare de 10.000 lei, confiscat de polițiștii băcăuani",
  "content": "Polițiștii din cadrul Serviciului de Ordine Publică Bacău au depistat în trafic, pe DN 12A, în oraşul Comăneşti, o autoutilitară cu remorcă care transporta cantitatea de 34 de metri cubi lemn rotund, specia fag.\n\nÎn urma interogării aplicaţiei S.U.M.A.L. 2.0, s-a constatat faptul că transportul nu figura cu aviz de însoţire. Polițiștii au întocmit dosar penal pentru comiterea infracţiunii de transport al materialelor lemnoase neînsoţite de avizul de însoţire sau fără provenienţă legală.\n\nTotodată, s-a dispus măsura indisponibilizării în vederea confiscării a ansamblului rutier şi a materialului lemnos, în valoare de 10.000 de lei.",
  "metadata": {
    "original_file": "Ziarul_De_Bacau_0011.html"
  }
}