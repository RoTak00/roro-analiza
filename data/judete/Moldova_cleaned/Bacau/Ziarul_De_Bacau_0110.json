{
  "title": "Adolescenți de 16 ani, din Bacău, reținuți după ce au furat două biciclete",
  "content": "Doi adolescenți de 16 ani din municipiul Bacău au fost reținuți de polițiști, fiind bănuiți de comiterea infracțiunii de furt calificat.\n\nDin cercetări s-a stabilit că, doi bărbați din Bacău au fost păgubiți de biciclete, de către persoane necunoscute, după ce le-ar fi lăsat asigurate cu sistem antifurt, în parcarea blocului.\n\nÎn urma investigațiilor efectuate, polițiștii au identificat doi tineri, ambii de 16 ani, bănuiți de comiterea faptei. Totodată, cele două biciclete în valoare de 3.000 de lei au fost recuperate şi predate păgubiților.\n\nCercetările sunt continuate în cadrul unui dosar penal sub aspectul săvârşirii infracţiunii de furt calificat. Cei doi tineri au ajuns în Arestul I.P.J. Bacău.\n\nPolițiștii vă sfătuiesc să nu lăsați bicicletele, tricicletele, trotinetele nesupravegheate sau neasigurate în \n\n spațiile publice. În cazul în care sunteți nevoiți să le lăsați nesupravegheate în spațiile publice, \n\n asigurați aceste mijloace de deplasare cu dispozitive antifurt; nu achiziționați biciclete, triciclete, trotinete de la persoane necunoscute sau la prețuri foarte mici, acestea putând proveni din săvârșirea unor infracțiuni.",
  "metadata": {
    "original_file": "Ziarul_De_Bacau_0110.html"
  }
}