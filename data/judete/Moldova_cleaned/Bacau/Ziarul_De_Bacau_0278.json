{
  "title": "Percheziții domiciliare în Asău! Mai multe arme deținute ilegal, descoperite în locuința unui bărbat",
  "content": "Polițiștii Serviciului Arme, Explozivi și Substanțe Periculoase Bacău au pus în aplicare, pe 10 aprilie, două mandate de percheziţie domiciliară, în comuna Asău.\n\nLa domiciliul unui bărbat de 39 de ani au fost identificate, ca fiind deţinute ilegal, un pistol letal, două arme cu aer comprimat, 4 cartuşe de diferite calibre și un proiectil.\n\nPolițiștii continuă cercetările sub aspectul săvârşirii infracţiunilor de nerespectarea regimului armelor şi al muniţiilor. Obiectele descoperite au fost ridicate în vederea continuării cercetărilor.",
  "metadata": {
    "original_file": "Ziarul_De_Bacau_0278.html"
  }
}