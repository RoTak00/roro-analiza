{
  "title": "Protest AUR în Bacău. Participanții denunță „un regim ilegitim și dictatorial” care „calcă în picioare voința românilor”",
  "content": "Un protest al Alianței pentru Unirea Românilor se desfășoară în centrul municipiului Bacău, la fel ca în restul țării. Protestatarii consideră că anularea alegerilor prezidențiale a fost o decizie dictatorială și cer respectarea votului populației.\n\n„Oamenii au ieșit în stradă pentru a denunța un regim ilegitim și dictatorial care calcă în picioare voința românilor. Guvernul PSD-PNL continuă să ignore mesajele cetățenilor, transformând țara într-un experiment al corupției și al abuzului de putere”, se afirmă pe pagina de Facebook a AUR Bacău.\n\n„Turul 2 înapoi”, scrie pe una dintre pancartele purtate de protestatari, dar se solicită și demisia Guvernului.",
  "metadata": {
    "original_file": "Ziarul_De_Bacau_0018.html"
  }
}