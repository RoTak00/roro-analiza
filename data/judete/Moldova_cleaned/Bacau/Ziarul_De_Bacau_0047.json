{
  "title": "VIDEO! Accident groaznic pe E85, în localitatea Secuienii Noi. Unul dintre șoferi a murit la spital - UPDATE",
  "content": "UPDATE : Unul dintre șoferii implicați în accidentul de la Secuieni, județul Neamț, a murit. Este vorba despre șoferul de 32 de ani, din județul Iași. Acesta circula regulamentar, pe direcția Roman- Bacău, când pe sensul lui de mers a intrat un alt TIR, condus de un bărbat, cetățean turc. A avut loc un impact frontal devastator, victimă colaterală fiind și o femeie aflată la volanul unui autoturism. Șoferul din Iași a murit la spital, a anunțat IPJ Neamț.\n\nCentrul INFOTRAFIC din Inspectoratul General al Poliției Române informează că pe DN 2, localitatea Secuienii Noi, județul Neamț, s-a produs un accident rutier în care au fost implicate 2 autocamioane. În urma impactului au rezultat 2 victime, care urmează a fi investigate medical. Circulația rutieră este oprită pe ambele sensuri de mers, valorile de trafic fiind în creștere.",
  "metadata": {
    "original_file": "Ziarul_De_Bacau_0047.html"
  }
}