{
  "title": "Un bărbat din Bacău a ajuns în arestul Poliției, după ce a încălcat ordinul de protecție și s-a apropiat de soție",
  "content": "Un bărbat din Bacău a fost reținut de polițiști, după ce s-a dus acasă la soție, deși acest lucru îi era interzis printr-un ordin de protecție.\n\nDin cercetări, a reieșit că pe 25 mai, în jurul orei 17:00, bărbatul (46 ani) a revenit la domiciliul soției sale (44 ani). El nu avea voie să se apropie la mai puțin de 100 de metri de locuință, prin ordinul de protecție provizoriu emis de polițiștii Secției 2 Poliție Bacău.\n\nDupă administrarea probatoriului, bărbatul a fost reținut de polițiști și introdus în Arestul I.P.J. Bacău. Cercetările sunt continuate în cadrul unui dosar penal sub aspectul săvârșirii infracțiunii de încălcarea ordinului de protecție provizoriu.",
  "metadata": {
    "original_file": "Ziarul_De_Bacau_0242.html"
  }
}