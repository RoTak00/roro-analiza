{
  "title": "Românii, interesaţi de un stil de viaţă sănătos. 87% consumă băuturi bio",
  "content": "Tot mai mulţi dintre noi optăm pentru un stil de viaţă sănătos, iar asta o arată popularitatea crescută din ultimii ani a băuturilor vegetale şi în rândul persoanelor care nu au probleme de sănătate. Peste 36% dintre români aleg pentru consumul zilnic băuturi vegetale, iar din meniu, la micul dejun, nelipsite sunt cerealele, se arată în urma unui studiu realizat de BioMania pe un eşantion de 500 de persoane.\n\n87% includ săptămânal în alimentaţie băuturi bio pe bază de plante\n\nLa nivelul României, tendinţa către o viaţă sănătoasă este în creştere, aceasta fiind determinată de dorinţa de a înlocui laptele cu băuturi vegetale BIO (49%) sau chiar de a savura gustul unei băuturi pe bază de cereale sau fructe- laptele de migdale sau de cocos. 36% dintre respondenţi consumă zilnic băuturi vegetale şi 21% o dată la două zile.\n\nDoar 8% afirmă că alegerea lor e motivată de un regim alimentar restrictiv- diabetul\n\nAtunci când vine vorba despre achiziţionarea băuturilor vegetale, pricipalul criteriu de selecţie este reprezentat de ingrediente (68%). În procesul de decizie, românii acordă o mai mică importanţă preţului. În acest sens, doar 7% consideră costul principalul criteriu de selecţie.\n\n72% dintre români sunt interesaţi de adoptarea unui stil de viată sănătos, bazat pe produse fără lactoză, astfel că au alocat în bugetul lunar o sumă maximă de 100 lei pentru achiziţia produselor din gama băuturile vegetale. 69% dintre consumatorii români preferă să cumpere băuturile vegetale direct din supermarketuri/hipermaketuri, de la rafturile dedicate acestor produse, în timp ce 27% aleg atât magazinele naturiste, cât şi magazinele online de specialitate.",
  "metadata": {
    "original_file": "Observator_0055.html"
  }
}