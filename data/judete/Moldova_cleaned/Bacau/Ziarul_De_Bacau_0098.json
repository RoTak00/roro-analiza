{
  "title": "Arme deținute ilegal, descoperite de polițiști în urma unor percheziții domiciliare în Asău",
  "content": "Polițiștii Serviciului Arme, Explozivi și Substanțe Periculoase Bacău au desfășurat, pe 02 noiembrie, o acțiune de verificare a respectării regimului armelor și al munițiilor, în județ.\n\nÎn cadrul activităților desfășurate, polițiștii au pus în aplicare două mandate de percheziție la imobilele unui tânăr de 25 de ani, din comuna Asău. La percheziții au fost descoperite și ridicate în vederea continuării cercetărilor, două arme neletale supuse autorizării și muniție, deținute ilegal.\n\nCercetările sunt continuate în cadrul unui dosar penal sub aspectul săvârşirii infracţiunilor de nerespectarea regimului armelor și al munițiilor și contrabandă calificată.",
  "metadata": {
    "original_file": "Ziarul_De_Bacau_0098.html"
  }
}