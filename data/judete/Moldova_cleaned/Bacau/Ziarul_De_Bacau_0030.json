{
  "title": "Bărbat din Glăvănești, reținut de polițiști pentru că a încălcat ordinul de protecție emis de instanță",
  "content": "Un bărbat de 36 de ani, din comuna Glăvănești, a fost prins de polițiști chiar în momentul în care se apropia de concubina sa la, mai puțin de 50 de metri distanță, deși îi era interzis acest lucru \n\n prin ordinul de protecție emis de instanță.\n\nBărbatul ar fi încălcat și ordinul de protecție provizoriu emis anterior de către polițiști. După administrarea probatoriului, el a fost reținut și introdus în arestul I.P.J. Bacău.\n\nCercetările sunt continuate în cadrul unui dosar penal sub aspectul săvârșirii infracțiunilor de încălcarea măsurilor dispuse prin ordin de protecție provizoriu, încălcarea ordinului de protecție și lovire sau alte violențe.",
  "metadata": {
    "original_file": "Ziarul_De_Bacau_0030.html"
  }
}