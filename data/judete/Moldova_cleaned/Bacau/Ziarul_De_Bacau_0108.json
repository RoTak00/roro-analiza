{
  "title": "O casă din comuna Oituz a fost mistuită de flăcări noaptea trecută",
  "content": "În cursul serii trecute, 28 octombrie, Garda de Intervenție a Detașamentului de Pompieri Onești a fost solicitată să intervină în localitatea Oituz, pentru lichidarea unui incendiu produs la o casă de locuit.\n\nDe urgență, la locul indicat s-au deplasat două autospeciale de stingere cu apă și spumă și o ambulanță SMURD. La sosirea forțelor de intervenție, incendiu se manifesta generalizat la nivelul acoperișului casei de locuit și la nivelul unei anexe, pe o suprafață cumulată de aproximativ 140 mp. Incendiul a fost lichidat în limitele găsite, fără a fi înregistrate victime.\n\nDin cercetările efectuate la fața locului, cauza probabilă de producere a incendiului este focul deschis în spații închise.",
  "metadata": {
    "original_file": "Ziarul_De_Bacau_0108.html"
  }
}