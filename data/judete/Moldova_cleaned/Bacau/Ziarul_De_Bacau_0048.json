{
  "title": "Lemn în valoare de 56.000 lei, deținut ilegal de un comerciant din Palanca, confiscat de polițiști",
  "content": "Polițiștii Secţiei 7 Poliţie Rurală Brusturoasa, împreună cu lucrători din cadrul Gărzii Forestiere Suceava, au fost efectuat un control la o societate comercială din comuna Palanca, administrată de un bărbat de 50 de ani.\n\nÎn urma controlului efectuat a rezultat faptul că, pentru cantitatea de 119 m.c lemn rotund, speciile molid şi fag, administratorul nu deţine documente legale de provenienţă. Materialul lemnos în valoare de 56.000 de lei a fost confiscat.\n\nProcedând la verificarea unei partizi de exploatare forestieră aparţinând aceleiaşi societăţi au fost depistate şi inventariate 89 de cioate, esenţă răşinoase, specia molid, tăiate ilegal.\n\nA fost întocmit dosar penal sub aspectul săvârşirii infracţiunii de tăiere ilegală de arbori.",
  "metadata": {
    "original_file": "Ziarul_De_Bacau_0048.html"
  }
}