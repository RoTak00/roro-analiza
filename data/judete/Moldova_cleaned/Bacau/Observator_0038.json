{
  "title": "14 moduri în care poţi consuma un avocado",
  "content": "Avocado poate fi folosit în orice reţetă transformând instant o masă obişnuită într-una cu valori nutriţionale ideale pentru sănătate. 28 de grame de avocado vin la pachet cu o cantitate suficientă de proteine, fibre şi grăsimi sănătoase. În plus, este un fruct excelent pentru sănătatea inimii, menţinerea greutăţii sub control şi îmbătrânirii sănătoase. Iată 14 de moduri interesante prin care poţi consuma avocado în dietă.\n• Asezonat. Cel mai simplu mod de a consuma un avocado este alături de puţină sare şi puţin piper. Bineînţeles, poţi opta şi pentru paprika, oţet balsamic sau zeamă de lămâie.\n• La micul dejun. Dacă vrei să mănânci mai consistent la micul dejun poţi alege să consumi avocado alături de un ou fiert, cu ardei gras şi ierburi proaspete. De asemenea, binevenite sunt şi fructele şi legumele.\n• În omletă. Încă un preparat ideal pentru micul dejun- omletă alături de avocado. Fie că sunt gătite împreună sau consumate separat, cu siguranţă este o farfurie care să-ţi sature foamea.\n• Toast. Piureul de avocado poate înlocui cu uşurinţă untul şi margarina de la micul dejun. În plus, acesta adaugă extra minerale şi vitamine în alimentaţia ta.\n• Guacamole. Ai nevoie doar de avocado, ierburi şi, de ce nu, porumb, quinoa, roşii.\n• Ca înlocuitor pentru maioneză. Avocado poate fi un înlocuitor pentru maioneză, bineînţeles o variantă mult mai sănătoasă.\n• În salată. Cercetările arată că extra caloriile din grăsimile şi fibrele care se regăsesc în avocado ajută la reducerea senzaţiei de foame.\n• În supă. Avocado poate fi folosit ca principal ingredient pentru supa cremă.\n• Ca înlocuitor pentru smântâna de gătit. Avocado poate înlocui smântâna de gătit în reţetele de paste sau cartofi.\n• Rulouri de sushi. Nu este o noutate, dar multe dintre rulouri conţin avocado.\n• Avocado la grătar. Poate fi un preparat absolut delicios, mai ales dacă vrei să faci un grătar.\n• Avocado murat . Iată încă un fruct pe care să-l iei în calcul atunci când ai poftă de murături.\n• În smoothie. Un smoothie cu avocado este o gustare rapidă, sănătoasă şi delicioasă.\n• Ca îngheţată. Spre deosebire de îngheţata din comerţ, îngheţata din avocado este mult mai sănătoasă. Se poate folosi în combinaţie cu suc de lime, lapte de cocos şi miere.",
  "metadata": {
    "original_file": "Observator_0038.html"
  }
}