{
  "title": "Un traficant de droguri, urmărit la nivel național, a fost prins în Dărmănești",
  "content": "Polițiștii Poliției orașului Dărmănești au depistat în localitate, pe 09 mai, un tânăr de 24 de ani, urmărit la nivel național.\n\nBărbatul era posesorul unui mandat de executare a pedepsei închisorii emis de Tribunalul Brașov, prin care a fost condamnat la 4 ani de închisoare pentru săvârșirea infracțiunilor de trafic de droguri de risc și mare risc și efectuarea de operațiuni cu produse susceptibile a avea efecte psihoactive.\n\nCel în cauză a fost condus de polițiști și încarcerat în Penitenciarul Bacău.",
  "metadata": {
    "original_file": "Ziarul_De_Bacau_0253.html"
  }
}