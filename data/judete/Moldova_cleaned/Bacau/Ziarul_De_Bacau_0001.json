{
  "title": "Bărbat din Bacău, anchetat după ce a furat bunuri în valoare totală de peste 100.000 lei",
  "content": "Polițiștii Secțiilor 1 și 2 Poliție Bacău, cei din cadrul Biroului Investigații Criminale Bacău, cu sprijinul criminaliștilor și sub coordonarea Parchetului de pe lângă Judecătoria Bacău au documentat și probat activitatea infracțională a unui bărbat de 32 de ani, din municipiu, bănuit de comiterea a 3 infracțiuni de furt calificat.\n\nÎn urma activităților investigativ-operative desfășurate a reieșit faptul că, bărbatul ar fi pătruns în incinta unui magazin specializat în comercializarea de produse electronice și în incinta unui service pentru aparatură electronică, de unde ar fi sustras mai multe bunuri, prejudiciul creat depășind 100.000 de lei.\n\nPe data de 30 ianuarie, bărbatul a fost depistat de polițiști, iar asupra sa au fost descoperite o parte din bunurile sustrase.\n\nDupă administrarea probatoriului, polițiștii l-au reținut pentru 24 de ore pe cel în cauză și l-au introdus în arestul I.P.J. Bacău. Cercetările sunt continuate.",
  "metadata": {
    "original_file": "Ziarul_De_Bacau_0001.html"
  }
}