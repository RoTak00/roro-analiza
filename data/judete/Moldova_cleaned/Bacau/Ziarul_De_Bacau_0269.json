{
  "title": "Amenzi de peste 740 lei pentru doi tineri prinși conducând cu viteză în Dărmănești, pe DN 12A",
  "content": "În noaptea de 21 spre 22 aprilie, polițiștii din Dărmănești au folosit echipamentele video de supraveghere a traficului rutier și de măsurare a vitezei de deplasare a autovehiculelor instalate pe autospeciale.\n\nAstfel, în jurul orei 23.30, polițiștii rutieri din Dărmănești au depistat pe raza localității, un conducător auto de 22 de ani, din comuna Dofteana, în timp ce conducea un autoturism pe DN 12A, cu viteza de 131 km/h.\n\nTânărul a fost sancționat contravențional de polițiști cu amendă în valoare de 743 de lei, iar ca măsură complementară i-a fost reținut permisul de conducere pentru o perioadă de 120 de zile, fiindu-i eliberată dovadă înlocuitoare fără drept de circulație.\n\nÎn jurul orei 01.00, un echipaj de poliție din cadrul Poliției Dărmănești a depistat pe raza localității, un conducător auto de 19 ani, în timp ce conducea un autoturism pe DN 12A, cu viteza de 144 km/h.\n\nBărbatul a fost sancționat contravențional de polițiști cu amendă în valoare de 743 de lei, iar ca măsură complementară i-a fost reținut permisul de conducere pentru o perioadă de 120 de zile, fiindu-i eliberată dovadă înlocuitoare fără drept de circulație.\n\nPolițiștii rutieri continuă să acționeze zilnic pe drumurile publice din județ pentru monitorizarea traficului rutier, îndeosebi în zonele cu risc ridicat de producere a accidentelor rutiere.",
  "metadata": {
    "original_file": "Ziarul_De_Bacau_0269.html"
  }
}