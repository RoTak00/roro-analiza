{
  "title": "O tânără vitezomană, prinsă cu 140 de km la oră în localitate. Polițiștii au lăsat-o fără permis",
  "content": "Polițiștii Serviciului Rutier Bacău au depistat cu aparatul radar, o tânără de 22 de ani, conducând un autoturism în localitatea Dumbrava cu viteza de 137 de km/h.\n\nFemeia a fost sancționată contravențional de polițiști cu amendă în valoare de 1.485 de lei, iar ca măsură complementară i-a fost reținut permisul de conducere pentru 120 de zile, fiindu-i eliberată dovadă înlocuitoare fără drept de circulație.",
  "metadata": {
    "original_file": "Ziarul_De_Bacau_0086.html"
  }
}