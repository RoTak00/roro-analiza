{
  "title": "Acestea sunt tipurile de pariori români - Tu din care categorie faci parte?",
  "content": "Pomul se vede după roade, iar pariorul se vede după modul în care se comportă atunci când pierde – sau cel puțin asta susțin specialiștii. Practic, pentru a clasifica un parior este suficient să ne uităm la reacțiile sale imediat după ce realizează verificarea biletului la pariuri .\n\nVom discuta despre profilurile de pariori din România și vă vom prezenta câteva sfaturi pentru a vă ajuta să vă controlați mai bine emoțiile atunci când pariați, precum și câteva reguli pe care să le respectați atunci când lucrurile merg foarte prost, pentru a vă menține pe linia de plutire.\n\nPariorul irascibil – În această categorie intră cei care nu știu să piardă, cei care se oftică după fiecare eșec și care nu pot accepta o pierdere. Persoanele impulsive au tendința de a încerca imediat să remedieze acea problemă și nu fac altceva decât să joace încă un pariu sau chiar mai multe, cât mai repede, fără să stea prea mult pe gânduri. Din această categorie fac parte și mulți dintre cei care ajung să aibă probleme din cauza jocurilor de noroc.\n\nPariorul ghinionist – Din această categorie fac parte pariorii care dau vina pe oricine sau orice, mai puțin pe propria persoană. Aceasta este și una dintre cele mai răspândite atitudini. Este vorba despre cei care caută mereu țap ispășitor legându-se de ghinion, deciziile arbitrului, alegerile neinspirate ale antrenorului, accidentarea unui jucător sau chiar invocând faptul că meciul ar fi fost aranjat. Această atitudine nu-i ajută pe pariori să progreseze, întrucât nu-și pun problema revizuirii propriei strategii de pariuri sau poate tocmai lipsa acesteia.\n\nPariorul dezamăgit – Aici intră pariorii care sunt pur și simplu profund dezamăgiți de faptul că nu au reușit să câștige un bilet sau pentru că au pierdut multe bilete jucate consecutiv. Persoanele din această categorie obișnuiesc să dezvolte supărări în general și ca un fel de răzbunare, se opresc complet din a paria pentru o anumit perioadă prestabilită sau nedeterminată.\n\nPariorul isteț – Din această categorie fac parte pariorii realiști, adică cei care știu că pierderile fac parte din joc și că este foarte greu să învingem casa pe termen lung. De regulă, aici sunt cei care înțeleg conceptul de pariuri de valoare, cei care urmează un money management și care își analizează istoricul în vederea optimizării strategiei. Chiar dacă nimeni nu se bucură atunci când pierde, aceștia nu se lasă afectați de rezultatele lor în mod negativ și nici nu au așteptări exagerate.\n\nGestionarea corectă a emoțiilor și detașarea sunt calități care fac casă bună cu pariorii profesioniști. Iată ce ai de făcut dacă vrei să nu te lași ghidat de emoții către eșec:\n• Setează-ți așteptări realiste . Este foarte greu să ieși pe plus la pariuri pe termen lung, oricât de disciplinat și priceput ești. Casele câștigă prin marja de câștig oprită din cote, iar tu trebuie să ai mare fler pentru a putea câștiga. Nimeni nu-ți poate garanta că vei câștiga, așa că așteaptă-te să pierzi mai mult decât câștigi. Dacă ești serios și îți perfecționezi stilul de joc, așteaptă-te la rezultate mai bune, dar nu la miracole!\n• Când lucrurile nu merg bine, ia o pauză . Nici pariorii profesioniști nu ies pe plus zilnic, săptămânal sau lunar. Să știi când să spui STOP este o artă. Dacă te-ai opri la timp, ți-ai limita pierderile și ai reduce supărările. Nu miza pe faptul că ai avut prea ghinion și tot trebuie să câștigi până la urmă, pentru că nu știi când se întoarce roata. O astfel de abordare este falimentară, așa că stabilește-ți o limită pentru fiecare zi.\n• Joacă nici mai mult nici mai puțin decât îți permiți să pierzi fără să fii afectat în nici un fel . Joacă responsabil și dozează-ți mizele și bugetul astfel încât să-ți ajungă de la o lună la alta. Nu intra niciodată în banii destinați altor cheltuieli și nu te împrumuta niciodată pentru a paria, nici măcar pentru 24 de ore. Pariază de plăcere, pentru divertisment și nu te aștepta să-ți cadă bani din cer.\n\nÎn momentele în care îți vine să joci la recuperare, încearcă pur și simplu să faci ceva pentru a uita de sport și de pariuri. Fă ceva ce-ți place și dacă se poate, îndepărtează-te de orice ți-ar putea aduce aminte de pariuri. Cel mai bine ar fi să ieși din casă, să socializezi cu persoane care nu pariază, să vezi un film, să joci un joc etc. Cheia este să te abții mereu de la această tentație falimentară.\n\nImportant este să observi dacă pariurile îți fac viața mai bună sau ți-o strică. Fii cinstit și gândește-te dacă ești pur și simplu dependent de joc sau dacă această activitate este benefică pentru tine. Nu este o rușine să ai o tulburare emoțională din cauza jocurilor de noroc și nici nu este o boală fără leac. De altfel, această afecțiune îi atinge pe oamenii din toate categoriile, așa că oricine poate pica în această capcană dacă nu este atent.\n\nDacă întâmpini reale dificultăți în a te controla, efectuează auto-testul de pe site-ul jocresponsabil.ro și furnizează răspunsurile în mod corect.",
  "metadata": {
    "original_file": "Observator_0053.html"
  }
}