{
  "title": "Un adolescent din Mărgineni a fost dat dispărut, după ce a plecat de acasă",
  "content": "Polițiștii băcăuani au fost sesizați cu privire la faptul că, numitul Stanciu Ionel-Cristian-Ștefan, în vârstă de 15 ani, a plecat voluntar de la domiciliul din comuna Mărgineni și nu a revenit până în prezent.\n\nLa momentul plecării era îmbrăcat cu un hanorac negru cu înscrisuri albe, blugi albaștri, era încălțat cu pantofi sport de culoare albă și avea asupra sa un ghiozdan roșu cu alb.\n\nCetățenii care pot furniza informații în legătură cu această persoană sunt rugați să contacteze Poliția Municipiului Bacău, tel. 0234.202056, Dispeceratul I.P.J. Bacău, tel. 0234.202000 sau să apeleze 112.",
  "metadata": {
    "original_file": "Ziarul_De_Bacau_0081.html"
  }
}