{
  "title": "Dosar penal pentru un tânăr prins în timp ce conducea fără permis, pe Calea Republicii din Bacău",
  "content": "Polițiștii Secției 1 Poliție Bacău au depistat, pe 03 aprilie, în trafic un tânăr de 21 de ani, în timp ce conducea un autoturism pe strada Calea Republicii din municipiu.\n\nÎn urma verificărilor efectuate în baza de date a reieșit că, tânărul nu deține permis de conducere pentru nicio categorie de vehicule. Totodată, din cercetări a reieșit faptul că, vehiculul îi fusese încredințat celui în cauză de către o tânără de 20 de ani, pasageră în autoturism.\n\nPolițiștii au întocmit un dosar penal în care se efectuează cercetări sub aspectul săvârșirii infracțiunilor de conducerea unui autovehicul pe drumurile publice fără permis de conducere și încredinţarea unui vehicul pentru care legea prevede obligativitatea deţinerii permisului de conducere.",
  "metadata": {
    "original_file": "Ziarul_De_Bacau_0289.html"
  }
}