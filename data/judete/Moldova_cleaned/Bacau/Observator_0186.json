{
  "title": "Cercetat pentru conducere sub influenţa alcoolului",
  "content": "La data de 17 aprilie a.c., poliţişti din cadrul Secţiei 8 Poliţie Rurală Buhoci au depistat în trafic un bărbat de 44 de ani, din comuna Gioseni, în timp ce conducea un autoturism pe drumul comunal, sub influenţa alcoolului.\n\nConducătorul auto a fost testat cu aparatul alcooltest Drager, rezultatul fiind de 0,91mg/l alcool pur în aerul expirat, fapt pentru care i-au fost recoltate mostre biologice de sânge în vederea stabilirii alcoolemiei.\n\nPoliţiştii i-au reţinut permisul de conducere şi au întocmit dosar penal efectuându-se cercetări sub aspectul săvârşirii infracţiunii de conducere a unui autovehicul pe drumurile publice sub influenţa alcoolului.",
  "metadata": {
    "original_file": "Observator_0186.html"
  }
}