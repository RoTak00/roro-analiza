{
  "title": "Un individ, surprins pe camerele de supravechere aruncând deșeuri, a fost amendat cu 5.000 lei.",
  "content": "Pe data de 8 ianuarie 2025 , în jurul orei 20:00 , agenții din cadrul Dispeceratului de Monitorizare au surprins, prin intermediul camerelor de supraveghere amplasate în zona platformelor de colectare a deșeurilor din Parcul Gherăiești, o persoană care descărca dintr-o autoutilitară 12 saci conținând deșeuri mixte . Printre acestea se regăseau carton, deșeuri menajere, plastic, sticlă și polistiren.\n\nEchipajele operative au intervenit prompt, identificându-l pe făptaș ca fiind C.I. , cu domiciliul în comuna Rădășeni, județul Suceava. Pentru această abatere, individul a fost sancționat contravențional cu o amendă de 5.000 de lei , conform prevederilor Ordonanței de Urgență nr. 92/2021 privind regimul deșeurilor.\n\nPoliția Locală a Municipiului Bacău atrage atenția asupra faptului că abandonarea deșeurilor în locuri nepermise constituie o gravă încălcare a legislației de mediu. Instituția face apel către cetățeni să contribuie activ la menținerea unui mediu curat prin depozitarea responsabilă a deșeurilor în locurile special amenajate.",
  "metadata": {
    "original_file": "Desteptarea_0116.html"
  }
}