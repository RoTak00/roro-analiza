{
  "title": "Adolescenți reținuți după ce au furat băuturi alcoolice dintr-un restaurant",
  "content": "Trei tineri de 15, 16, respectiv 18 ani, din comuna Dofteana, bănuiți de comiterea infracțiunii de furt calificat, au fost reținuți.\n\n​Din cercetările polițiștilor a reieșit că, tinerii, în noaptea de 30 noiembrie/01 decembrie, ar fi pătruns în incinta unui restaurant din comuna Dofteana, de unde ar fi sustras mai multe baxuri cu băuturi alcoolice.\n\n​După administrarea probatoriului, polițiștii au luat măsura reținerii celor în cauză pentru 24 de ore și i-au introdus în arestul I.P.J. Bacău.\n\n​Cercetările sunt continuate în cadrul unui dosar penal, sub aspectul săvârșirii infracțiunii de furt calificat.",
  "metadata": {
    "original_file": "Ziarul_De_Bacau_0067.html"
  }
}