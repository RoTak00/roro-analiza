{
  "title": "Ce beneficii au cuișoarele",
  "content": "Originare din țările asiatice, cuișoarele sunt folosite pe scară largă în bucătăriile acestor zone, dar nu numai. În plus, ele au și o serie de utilizări medicinale, fiind de ajutor în ceea ce privește digestia, sistemul imunitar și sănătatea oaselor.\n\nCuișoarele îmbunătățesc digestia prin stimularea secreției de enzime digestive și înlătură greața și flatulența. Rumenește 3 cuișoare într-o tigaie fără ulei, pisează-le bine și ia pulberea împreună cu o linguriță de miere.\n\nCuișoarele conțin compuși care ajută sistemul imunitar prin creșterea numărului de globule albe din sânge. În plus, au proprietăți antibacteriene care luptă împotriva unui mare număr de agenți patogeni – în trecut, și-au dovedit eficacitatea împotriva holerei.\n\nLa bolnavii de diabet, insulina fie este produsă în corp în cantitate insuficientă, fie nu este produsă deloc. Extractul de cuișoare, arată un studiu american, imită în anumite privințe insulina, astfel încât ajută la controlul nivelului de zahăr din sânge.\n\nTinctura de cuișoare include compuși fenolici precum eugenolul și derivații lui. Aceștia păstrează densitatea osoasă și îmbunătățesc rezistența la întindere a oaselor în caz de osteoporoză. Cuișoarele au fost utilizate în timp și pentru durerile de dinți, care pot fi atenuate tot datorită prezenței eugenolului.\n\nPoți diminua durerea de cap cu ajutorul cuișoarelor. Bea un pahar cu lapte în care ai pus 3 cuișoare pisate împreună cu un vârf de linguriță de sare.\n\nPot fi de ajutor în cancerul de plămâni\n\nCuișoarele se află în cercetări pentru proprietățile lor anticanceroase. Un studiu arată că sunt de ajutor în fazele incipiente ale cancerului de plămâni.",
  "metadata": {
    "original_file": "Observator_0094.html"
  }
}