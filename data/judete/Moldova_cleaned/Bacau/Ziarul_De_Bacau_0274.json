{
  "title": "I s-a făcut rău și a căzut pe trotuarul din Piața Mare. Jandarmii au ajutat-o până la venirea ambulanței",
  "content": "O femeie căzută pe trotuarul din Piața Centrală din municipiul Bacău, ieri în jurul orei 14.00, le-a atras atenția jandarmilor băcăuani care se aflau într-o misiune de menținere a ordinii și siguranței publice.\n\nJandarmii au oprit imediat autovehiculul de serviciu și au acordat primul ajutor persoanei, aflată în stare de confuzie și care sângera în zona feței, după care au supravegheat-o până la sosirea unei ambulanțe solicitate prin apel 112.\n\nFemeia în vârstă de 57 de ani a fost preluată de echipajul medical venit în scurt timp, urmând să primească îngrijirile de specialitate necesare.",
  "metadata": {
    "original_file": "Ziarul_De_Bacau_0274.html"
  }
}