{
  "title": "Veranda Mall pune la dispozitie spatii pentru un call center al DSP",
  "content": "Centrul comercial din sectorul 2 al Capitalei vine în sprijinul autoritatilor pentru combaterea raspândirii infectiilor cu virusul SARS-COV-2. Noul punct de lucru al Directiei de Sanatate Publica Bucuresti va deveni functional începând cu data de 12 aprilie.\n\nVeranda Mall va pune la dispozitia DSP Bucuresti, pentru o durata de trei luni, un spatiu de aproximativ 500 m 2 în care îsi vor desfasura activitatea pâna la 120 de persoane, în intervalul orar 8.00 – 22:00.\n\nSpatiul va fi folosit pentru amenajarea unui call center pentru voluntarii DSP, dar si pentru realizarea anchetelor epidemiologice si emiterea deciziilor de instituire a masurii de carantinare.\n\n„ Scopul Veranda Mall a fost si va fi întotdeauna de a sprijini cât mai mult comunitatea din care face parte. Acum, mai mult ca oricând, ne dorim sa fim alaturi de personalul din linia întâi, prin oferirea unui spatiu de lucru cât mai bun pentru personalul DSP. Solidaritatea este cea de care avem nevoie cel mai mult în aceasta perioada ”, a declarat Maria Craciun, Center Manager Veranda Mall.\n\nCentrul comercial a fost implicat în mai multe actiuni umanitare pentru sprijinul comunitatii înca de la startul pandemiei. În martie anul trecut, Veranda Mall a colaborat cu Geeks for Democracy, iar rezultatul a fost initiativa Cumparaturi la Usa Ta. Astfel, persoanele în vârsta sau nedeplasabile au beneficiat de pachete alimentare de stricta necesitate pentru a putea ramâne acasa, în siguranta.",
  "metadata": {
    "original_file": "Ziarul_De_Garda_0190.html"
  }
}