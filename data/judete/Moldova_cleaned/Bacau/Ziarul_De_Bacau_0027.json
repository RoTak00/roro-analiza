{
  "title": "Zeci de locatari ai unui bloc de pe Nicu Enea, evacuați cu ajutorul jandarmilor",
  "content": "Zeci de persoane dintr-un bloc de pe strada Nicu Enea au fost evacuate, în seara de duminică, 12 decembrie.\n\nîn jurul orei 19:00, Inspectoratul de Jandarmi Județean Bacău a fost solicitat de către ISU Bacău să intervină pe strada Nicu Enea, nr. 42, din municipiul Bacău, unde s-a semnalat un incendiu la un tablou electric.\n\nJandarmii băcăuani au acordat sprijin în evacuarea celor 70 de locatari și au asigurat măsurile de ordine în zona apropiată.",
  "metadata": {
    "original_file": "Ziarul_De_Bacau_0027.html"
  }
}