{
  "title": "Alți doi tineri implicați în cazurile de furt din comunele Coțofănești și Căiuți au fost reținuți",
  "content": "Doi tineri, de 23 și 29 de ani, ambii din comuna Coțofănești, bănuiți de comiterea a 4 infracțiuni de furt calificat și 4 infracțiuni de complicitate la furt calificat, au fost reținuți de polițiști, pe data de 26 iunie.\n\nDin cercetări a reieșit că cei doi, împreună cu un alt tânăr de 20 de ani, în prezent aflat sub măsura arestului preventiv (vezi detalii AICI ), ar fi sustras mai multe animale și bunuri din gospodăriile localnicilor din comunele Coțofănești și Căiuți, în perioada noiembrie 2023 – mai 2024. Prejudiciul creat a fost de peste 20.000 de lei.\n\nDupă administrarea probatoriului, polițiștii i-au reținut pentru 24 de ore pe cei 2 și i- au introdus în Arestul I.P.J. Bacău. Cercetările sunt continuate în cadrul unui dosar penal, sub aspectul săvârșirii infracțiunilor de furt calificat și complicitate la furt calificat.",
  "metadata": {
    "original_file": "Ziarul_De_Bacau_0219.html"
  }
}