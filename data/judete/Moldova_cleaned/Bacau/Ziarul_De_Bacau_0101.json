{
  "title": "O femeie din Onești, urmărită la nivel european pentru furt, prinsă pe Aeroportul din Bacău",
  "content": "O femeie de 28 de ani, din municipiul Onești, urmărită la nivel internațional, a fost prinsă de polițiștii de la Frontieră la terminalul „Sosiri” din cadrul Aeroportului Internațional „George Enescu” Bacău.\n\nCazul a fost preluat de polițiștii Serviciului de Investigații Criminale Bacău care au constatat faptul că, femeia era posesoarea unui mandat internațional de arestare în vederea extrădării, emis de autoritățile judiciare din Italia, fiind urmărită pentru săvârșirea a 16 infracțiuni de furt calificat în bandă organizată, fapte comise pe teritoriul acestui stat.\n\nCea în cauză a fost prezentată Parchetului de pe lângă Curtea de Apel Bacău care a dispus reținerea pentru 24 de ore, aceasta fiind introdusă în Arestul I.P.J. Bacău. Totodată, au fost demarate procedurile de predare către autoritățile italiene.",
  "metadata": {
    "original_file": "Ziarul_De_Bacau_0101.html"
  }
}