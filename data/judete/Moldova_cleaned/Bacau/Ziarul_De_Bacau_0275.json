{
  "title": "Peste 220 de șoferi au fost amendați pentru depășirea vitezei, într-o singură zi",
  "content": "Duminică, 14 aprilie, polițiștii Serviciului Rutier Bacău, împreună cu cei de la ordine publică, au acționat în județ, pentru combaterea nerespectării regimului legal de viteză şi a depăşirilor neregulamentare.\n\nÎn cadrul activităților au fost legitimate peste 500 de persoane și au fost verificate 350 de autovehicule. Polițiștii au aplicat 291 de sancțiuni contravenționale, din care 221 pentru viteză excesivă.\n\nTotodată, au fost reținute 81 de permise de conducere, au fost retrase 6 certificate de înmatriculare și au fost efectuate peste 150 de testări cu aparatele din dotare.",
  "metadata": {
    "original_file": "Ziarul_De_Bacau_0275.html"
  }
}