{
  "title": "Accident rutier pe direcţia Vaslui-Bacău",
  "content": "La data de 15 mai a.c., poliţiştii Serviciului Rutier au efectuat cercetări pentru a stabili împrejurările producerii unui eveniment rutier în urma căruia două persoane au necesitat îngrijiri medicale.\n\nDin primele cercetări a rezultat că un tânăr de 24 de ani, din comuna Găiceana, în timp ce conducea un autoturism pe direcţia Vaslui-Bacău, pe fondul nepăstrării distanţei faţă de autovehiculul din faţa sa, a intrat în coliziune cu acesta, condus de o tânără de 35 de ani, din Bacău.\n\nÎn urma producerii evenimentului rutier a rezultat vătămarea corporală a conducătoarei auto şi a unei pasagere din autoturism.\n\nConducătorii auto au fost testaţi cu aparatul etilotest care a indicat valoarea de 0,00 mg/l alcool pur în aerul expirat în ambele cazuri şi le-au fost recoltate mostre biologice de sânge în vederea stabilirii cu exactitate a alcoolemiei.\n\nÎn cauză se efectuează cercetări sub aspectul săvârşirii infracţiunii de vătămare corporală din culpă.",
  "metadata": {
    "original_file": "Observator_0155.html"
  }
}