{
  "title": "Tânăr urmărit de autoritățile din SUA, prins pe Aeroportul „George Enescu” din Bacău",
  "content": "Polițiștii băcăuani au fost sesizați de colegii de la Punctul de Trecere a Frontierei din cadrul Aeroportului Internațional „George Enescu”, despre faptul că au depistat la Terminalul Sosiri, un tânăr de 28 de ani, din județul Dolj, urmărit la nivel internațional.\n\nCazul a fost preluat de polițiștii Serviciului de Investigații Criminale Bacău care au constatat faptul că, pe numele celui în cauză există un mandat internațional de arestare în vederea extrădării, emis de autoritățile judiciare din S.U.A, fiind urmărit pentru săvârșirea a 17 infracțiuni contra patrimoniului, fapte comise în anul 2021, pe teritoriul statului California.\n\nTânărul a fost prezentat Parchetului de pe lângă Curtea de Apel Bacău care a dispus reținerea pentru 24 de ore. Cel în cauză a fost introdusă în Arestul I.P.J. Bacău, fiind demarate procedurile de predare către autoritățile americane.",
  "metadata": {
    "original_file": "Ziarul_De_Bacau_0111.html"
  }
}