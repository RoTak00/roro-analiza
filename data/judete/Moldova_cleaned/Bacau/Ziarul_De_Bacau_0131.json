{
  "title": "Incendiu puternic în comuna Cleja! Au ars un grajd și aproximativ 3 tone de cereale",
  "content": "Un incendiu puternic a izbucnit, în cursul nopții trecute, la un grajd din comuna Cleja. Pompierii băcăuani s-au deplasat de urgență două autospeciale de stingere cu apă și spumă. De asemenea, a fost prezent și un echipaj SMURD.\n\nLa sosirea forțelor de intervenție, incendiu se manifesta la nivelul contrucției, pe o suprafață de aproximativ 50 mp. În urma incendiului a ars adăpostul de animale pe suprafața menționată anterior și aproximativ trei tone de cereale.\n\nDin cercetările efectuate la fața locului, cauza probabilă de producere a incendiului este focul deschis în spații închise.\n\nÎn această dimineață, în jurul orei 05:00, pompierii militari au fost solicitați să intervină pentru lichidarea unui incendiu produs la o casă de locuit din comuna Poduri. Pentru gestionarea operativă a situației de urgență, la locul indicat s-au deplasat două autospeciale de stingere și o ambulanță SMURD.\n\nLa sosirea gărzii de intervenție, incendiul se manifesta la acoperișul casei de locuit, pe o suprafață de aproximativ 50 mp. Prin intervenția promptă a pompierilor militari, acesta a fost lichidat în limitele găsite.\n\nDin cercetările efectuate la fața locului, cauza probabilă de producere a incendiului este instalația electrică defectă.",
  "metadata": {
    "original_file": "Ziarul_De_Bacau_0131.html"
  }
}