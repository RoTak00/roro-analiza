{
  "title": "Surpriză din partea elevilor Școlii Gimnaziale „Dr. Alexandru Șafran” pentru seniorii de la Căminul „Sfânta Maria”",
  "content": "Elevii Școlii Gimnaziale „Dr. Alexandru Șafran” de la clasele a IV-a, îndrumați de cadrele didactice Diana Mirabela Bălăiță și Silvia Olivia Bibire, le-au făcut o surpriză frumoasă seniorilor de la Căminul „Sfânta Maria”.\n\nCopiii și cele două învățătoare au fost în vizită la Asociația „Acoperământul Maicii domnului” – Cămin „Sfânta Maria”, din cadrul proiectului „Surâsul bunicilor”, ca să îi colinde pe bunici și să le aducă daruri.\n\n„În această perioada de sărbătoare, emoţiile constituie liantul între persoana şi mediul din care face parte. Unul dintre obiectivele proiectului este educarea copiilor în sensul omeniei, generozităţii, receptivităţii la durerile şi bucuriile celor din jur”, au transmis cadrele didactice implicate în proiect.\n\nÎntâlnirea a fost una emoționantă și a adus un strop de fericire în sufletele bătrânilor.",
  "metadata": {
    "original_file": "Ziarul_De_Bacau_0041.html"
  }
}