{
  "title": "ISU Bacău recrutează candidați pentru admiterea la Şcoala de Subofițeri de Pompieri și Protecție Civilă „Pavel Zăgănescu” Boldești",
  "content": "Inspectoratul pentru Situații de Urgență „Mr. CONSTANTIN ENE” al Județului Bacău recrutează candidați pentru concursul de admitere la Şcoala de Subofițeri de Pompieri și Protecție Civilă “Pavel Zăgănescu” Boldești, unde sunt disponibile 300 de locuri, 275 la specialitatea subofițer de pompieri și protecție civilă şi 25 la specialitatea subofițer administrativ, sesiunea octombrie – decembrie 2024.\n\nCererea-tip de înscriere și, după caz, consimțământul privind solicitarea extrasului de pe cazierul judiciar de către unitatea de recrutare, se completează de către candidat în mod lizibil, se semnează și se transmit, exclusiv în format electronic, la adresa de e-mail resurseumane@isubacau.ro, până la data de 06 octombrie 2024, inclusiv în zilele de sâmbătă și duminică.\n• 24 octombrie 2024 – termen depunere documente în vederea constituirii dosarului de recrutare și termenul până la care se va desfășura activitatea de evaluare psihologică\n• 13 noiembrie – 23 decembrie 2024– examinare medicală (doar candidații care se încadrează în numărul locurilor scoase la concurs în ordinea descrescătoare a notelor finale)\n• 24 decembrie 2024 – termen de afișare a rezultatelor finale pe site-ul unității de învățământ.\n\nRelaţii suplimentare se pot obţine la Serviciul Resurse Umane din cadrul Inspectoratului pentru Situaţii de Urgenţă „Mr. CONSTANTIN ENE” al Judeţului Bacău, cu sediul în municipiul Bacău, str. Milcov, nr. 49, tel. 0234/550000, interior 27116, 27117, 27010 sau prin consultarea site-urilor: www.isubacau.ro și www.scoaladepompieri.ro .",
  "metadata": {
    "original_file": "Ziarul_De_Bacau_0135.html"
  }
}