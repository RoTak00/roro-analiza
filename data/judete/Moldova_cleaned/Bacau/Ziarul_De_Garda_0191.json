{
  "title": "Cum isi bate joc Primaria Bacau de cetateni, la centrul de vaccinare Anti-COVID-19 de la fostul liceu Letea",
  "content": "Indolenta, indiferenta, nepasare si proasta organizare. Asta au vazut bacauanii, aflati pe lista de asteptare pentru vaccinarea Anti-COVID-19, care au fost anuntati cu cateva zile in urma ca le-a venit randul pentru vaccin la centrul de la liceul dezafectat Letea.\n\nMai multi bacauani au venit zilele trecute sa vada daca este functional si care este programul centrului din zona Letea. Multi au sunat apoi si pe numarul afisat pe site-ul DSP (0214144434), crezand ca anuntul telefonic a fost o farsa. \n\n Porti ruginite inchise, niciun afis care, sa anunte de la strada, ca aici ar fi centrul de vaccinare.\n\nChiar si asa, marti, 13 aprilie, zeci de bacauani au venit sa se vaccineze. Au avut de asteptat ore in sir in picioare, nu li s-a comunicat in ce ordine vor intra, ba mai mult si personalul care trebuie sa deserveasca centrul nu le-a putut oferi mai multe informatii.\n\nCa sederea sa le fie ”placuta”, au inghitit si praful facut de angajatii PrimarieI Bacau, de la salubrizare, care au ridicat munti de gunoaie si frunze, langa grupul de bacauani dornici de vaccin.\n\n”Este bataie de joc si proasta organizare. Stam de ore in sir in picioare. Nu ni s-a comunicat in ce ordine intram. Vedem ca desi este anuntat de luni de zile centrul de vaccinare de la Letea, primaria si-a trimis oamenii sa faca curat abia azi. Este multa indolenta”, a spus Elena S.\n\n”Cine e primar in Bacau?! Suntem tratati in bataie de joc!„, a remarcat un alt cetatean.",
  "metadata": {
    "original_file": "Ziarul_De_Garda_0191.html"
  }
}