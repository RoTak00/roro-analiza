{
  "title": "Tânăr reţinut de poliţişti pentru lovire sau alte violenţe şi tulburarea ordinii şi liniştii publice",
  "content": "Poliţiştii au identificat şi reţinut un tânăr care în noaptea de 02/03 aprilie a.c. ar fi agresat un bărbat de 20 de ani, în incinta unei discoteci din comuna Prăjeşti.\n\nLa data de 03 aprilie a.c, poliţişti din cadrul Postului de Poliţie Prăjeşti au depistat şi identificat un tânăr de 19 ani, din comuna Negri, bănuit de comiterea infracţiunilor de lovire sau alte violenţe şi tulburarea ordinii şi liniştii publice.\n\nDin cercetări s-a stabilit că tânărul ar fi agresat un bărbat de 20 de ani, din comuna Prăjeşti, pe fondul unui conflict spontan, în incinta unei discoteci din localitate.\n\nTânărul de 19 ani a fost reţinut de poliţişti pentru o perioadă de 24 de ore şi urmează a fi prezentat Parchetului de pe lângă Judecătoria Bacău cu propuneri legale.",
  "metadata": {
    "original_file": "Observator_0202.html"
  }
}