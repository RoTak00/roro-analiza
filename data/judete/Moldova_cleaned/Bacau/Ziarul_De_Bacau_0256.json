{
  "title": "Campanie gratuită de sterilizare a câinilor, la Târgul auto din Șerbănești. În premieră, va fi folosită o clinică mobilă",
  "content": "Primăria Municipiului Bacău organizează o nouă campanie de sterilizare gratuită în data de 31 mai 2024. De data aceasta va avea loc într-o clinică mobilă, ce va fi amplasată provizoriu în Cartierul Șerbănești, în incinta Târgului Auto.\n\n„Echipa medicală va aduce de la Brașov o clinică mobilă autorizată, dotată cu tot ceea ce conține un cabinet #veterinar. Este ca o sală de intervenții chirurgicale pe roți în care se poate opera și în vârf de munte, clinica fiind independentă din punct de vedere energetic. Este dotată cu frigider, apă potabilă, mese de operații, toate acestea într-un mediu steril.\n\nDeși în cele două campanii de anul acesta de la cabinetul adăpostului avem deja 147 câini sterilizați, dorim să venim în întâmpinarea proprietarilor de câini care nu dispun de un mijloc de transport pentru a se deplasa la adăpost”\n\nPrimul cartier vizat este Șerbănesti, deoarece este un cartier de case cu mulți câini în curți. Nu înseamnă că ceilalți doritori, care nu locuiesc în Cartierul Șerbănesti, nu vor fi primiți. Este loc pentru toată lumea”, arată Primăria Bacău într-un comunicat de presă.",
  "metadata": {
    "original_file": "Ziarul_De_Bacau_0256.html"
  }
}