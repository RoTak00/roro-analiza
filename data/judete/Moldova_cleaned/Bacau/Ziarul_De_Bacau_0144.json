{
  "title": "Bărbat urmărit internațional, prins de polițiști în municipiul Bacău",
  "content": "Un bărbat de 30 de ani, urmărit la nivel internațional, a fost prins pe 18 septembrie de polițiștii din cadrul Serviciului Investigații Criminale Bacău.\n\nPe numele bărbatului, autoritățile judiciare din Italia au emis un mandat european de arestare, fiind cercetat pentru mai multe infracțiuni contra patrimoniului săvârșite pe teritoriul acestui stat.\n\nCel în cauză a fost prezentat Parchetului de pe lângă Curtea de Apel Bacău care a dispus reținerea acestuia pentru 24 de ore. Bărbatul a fost introdus în Arestul IPJ Bacău, fiind demarate procedurile de \n\n predare către autoritățile italiene.",
  "metadata": {
    "original_file": "Ziarul_De_Bacau_0144.html"
  }
}