{
  "title": "Lucrări de reparații pe strada Alexandru Șafran și în fața Școlii nr. 10",
  "content": "Încep lucrările de reparații pe strada Alexandru Șafran, de joi – 5 septembrie, de la giratoriu CAEX până la sensul giratoriu intersecție cu drumul spre Sărata, a anunțat municipalitatea.\n\nPe perioada lucrărilor, se va reveni la semnalizarea veche, mai precis se suspendă, temporar, sensul giratoriu din intersecția cu strada Poligonului. Tot joi, 5 septembrie, începe asfaltarea străzii din fața școlii nr.10. În zona aferentă se vor reamenaja și trotuarele.\n\n„În momentul de față se lucrează în zona TIC TAC. Vor fi restricții spre seară la intersecțiile cu Str. Carpați și Al. Tolstoi. Constructorul estimează finalizarea asfaltării până la noapte”, se mai precizează în anunțul municipalității.",
  "metadata": {
    "original_file": "Ziarul_De_Bacau_0160.html"
  }
}