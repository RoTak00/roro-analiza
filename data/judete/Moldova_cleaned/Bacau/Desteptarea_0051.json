{
  "title": "Material lemnos fără documente, depistat în trafic de către polițiști",
  "content": "La data de 22 ianuarie a.c., poli țiștii din cadrul Serviciului de Ordine Publică Bacău au depistat în trafic, pe DN 12A, în oraşul Comăneşti, un ansamblu rutier format din autoutilitară şi remorcă care transporta cantitatea de 34 de mc. lemn rotund, specia fag.\n\nÎn urma interogării aplicaţiei S.U.M.A.L. 2.0, s-a constatat faptul că transportul nu figura cu aviz de însoţire.\n\nPolițiștii au întocmit dosar penal pentru comiterea infracţiunii de transport al materialelor lemnoase neînsoţite de avizul de însoţire sau fără provenienţă legală.\n\nTotodată, s-a dispus măsura indisponibilizării în vederea confiscării a ansamblului rutier şi a materialului lemnos, în valoare de 10.000 de lei.",
  "metadata": {
    "original_file": "Desteptarea_0051.html"
  }
}