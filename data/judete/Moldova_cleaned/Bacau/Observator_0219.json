{
  "title": "Semnificatiile zilei de 22 martie",
  "content": "Astazi este Ziua Mondiala a Apei, instituita in 1992 in cadrul Conferintei Natiunilor Unite pentru Mediu si Dezvoltare. Scopul sau este de a promova si constientiza masurile privind problematica curenta sau viitoare a apei – resursa naturala cruciala pentru viata si sanatate pe planeta noastra.\n\nTema propusa pentru acest an este “Natura nepoluata pentru apa de calitate”, dorindu-se analizarea modurile prin care, protejand natura, putem depasi dificultatile legate de apa in secolul nostru. Conform Programului ONU pentru Evaluarea Apelor Mondiale 2017, peste 80% din apele uzate din lume sunt deversate netratate in mediu si aproximativ 2 miliarde tone deseuri umane sunt eliminate zilnic in cursurile de apa. In Agenda ONU de Dezvoltare Durabila este prevazut ca, pana in 2030, fiecare persoana a planetei sa aiba acces la apa de calitate, dar prevede si obiective cu privire la protejarea mediului natural si la reducerea poluarii.\n\nIn 1895 Auguste si Louis Lumière fac, la Paris, prima demonstratie a cinematografului, utilizand un film din celuloid.\n\nIn 1995 cosmonautul rus Valeri Poliakov revine pe Pamânt dupa 438 de zile in spatiu, un record in domeniu.\n\nIn 1599 se naste Antony Van Dick, pictor flamand; in 1921, Nino Manfredi – actor italian; in 1937, Emerich Jenei – fotbalist si antrenor român; in 1948, Mihnea Berindei – istoric de origine româna; in 1951, Tora Vasilescu – actrita româna de teatru si film, iar in 1982, Ovidiu Petre – fotbalist român.\n\nIn 1832 moare Johann Wolfgang von Goethe, poet, dramaturg si prozator german; in 1999, Valeriu Cristea – critic literar; in 2001, William Hanna – copresedinte si cofondator al studiourilor “Hanna Barbera”, iar in 2010, James W. Black – medic si farmacolog scotian, laureat Nobel pentru Fiziologie sau Medicina in 1988 pentru inventarea propranololului si sintetizarea cimetidinei.",
  "metadata": {
    "original_file": "Observator_0219.html"
  }
}