{
  "title": "Noapte de foc pentru pompierii băcăuani, care au intervenit la stingerea a două incendii izbucnite la gospodării din comunele Mănăstirea Cașin și Gura Văii",
  "content": "În cursul serii trecute, 11 noiembrie, pompierii băcăuani au fost solicitați să intervină la stingerea a două incendii care au izbucnit la o casă din comuna Mănăstirea Cașin (sat Pârvulești) și la o gospodărie din comuna Gura Văii (sat Temelia).\n\nGarda de Intervenție a Detașamentului de Pompieri Onești a fost solicitată să intervină în comuna Mănăstirea Cașin, sat Pârvulești, pentru lichidarea unui incendiu produs la o casă de locuit. Pentru gestionarea operativă a situației de urgență, la locul indicat s-au deplasat două autospeciale de stingere cu apă și spumă și o ambulanță SMURD.\n\nÎn urma recunoșaterii, s-a constatat faptul că incendiul se manifesta generalizat la nivelul casei de locuit, pe o suprafață de aproximativ 150 mp, fiind lichidat de echipajele operative împreuna cu SVSU Mănăstirea Cașin, în limitele găsite.\n\nDin cercetările efectiate la fața locului, cauza probabilă de producere a incendiului este instalația electrică defectă.\n\nTot noaptea trecută, pompierii militari au fost solicitați să intervină pentru lichidarea unui incendiu produs la o casă de locuit din comuna Gura Văii, sat Temelia. De urgență, la locul indicat s-au depasat două autospeciale de stingere cu apă și spumă și un echipaj SMURD.\n\nLa sosirea forțelor de intervenție, incendiul se manifesta pe o suprafață de aproximativ 80 mp, la nivelul acoperișului unei anexe și a unui adăpost de animale, fiind lichidat în limitele găsite.\n\nDin cercetările efectuate de pompierii militari, cauza probabilă de producere a incendiului este cenușa, jarul și scânteile de la sistemele de încălzire.",
  "metadata": {
    "original_file": "Ziarul_De_Bacau_0088.html"
  }
}