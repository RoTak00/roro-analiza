{
  "title": "Primii reprezentanți ai Generației Beta, născuți la Maternitatea Bacău",
  "content": "Anul 2025 a debutat cu un eveniment emoționant la Maternitatea Spitalului Județean de Urgență Bacău, unde trei bebeluși și-au făcut intrarea în lume, marcând începutul unei noi ere: Generația Beta.\n\nDouă fetițe și un băiețel, sănătoși și plini de viață, au fost primiți cu bucurie de familiile lor și de personalul medical.\n\nPrima venită pe lume a fost Natalia, cântărind 2.700 de grame, urmată de Ava-Nicole, cu 3.300 de grame, și de Ionuț, cu 2.800 de grame. Toți trei au primit nota maximă – 10 – la naștere, reflectând starea lor excelentă de sănătate. Potrivit medicilor de la Secția de Neonatologie, bebelușii se adaptează perfect la noul lor mediu.\n\n„Suntem extrem de fericiți să începem anul cu vești atât de frumoase. Toți cei trei copii sunt sănătoși și bine îngrijiți. Este o bucurie să îi vedem crescând și să știm că fac parte dintr-o generație care va modela viitorul,” a declarat unul dintre medicii implicați.\n\nAnul trecut, la Maternitatea Bacău au avut loc 2.522 de nașteri, un număr impresionant care reflectă munca neobosită a echipei medicale.",
  "metadata": {
    "original_file": "Desteptarea_0205.html"
  }
}