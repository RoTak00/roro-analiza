{
  "title": "Doi adolescenți din Comănești și Moinești, reținuți pentru tâlhărie",
  "content": "Polițiștii de investigații criminale din Moinești au documentat activitatea infracțională în cadrul unui dosar penal de tâlhărie, aflat sub coordonarea Parchetului de pe lângă Judecătoria Moinești, în care, persoane necunoscute ar fi sustras prin acte de violență, bunuri din posesia unui bărbat de 31 de ani.\n\nÎn urma activităţilor informativ-operative şi de cercetare penală desfăşurate de polițiștii de investigații criminale din Moineşti s-a stabilit că un bărbat de 31 de ani ar fi fost deposedat de un telefon mobil şi un portofel.\n\nAu fost puse în executare două mandate de percheziţie domiciliară la imobilul unui tânăr de 17 ani, din orașul Comăneşti și a unuia de 14 ani, din municipiul Moineşti, efectuate cu sprijinul polițiștilor din cadrul Poliţiei oraşului Comăneşti.\n\nCa urmare a punerii în executare a celor două mandate de percheziţie şi a activităţilor de cercetare penală desfăşurate a fost identificat telefonul mobil aparţinând păgubitului. Cei doi tineri au fost reținuți pentru 24 de ore, fiind escortaţi şi depuşi în Arestul I.P.J. Bacău.",
  "metadata": {
    "original_file": "Ziarul_De_Bacau_0029.html"
  }
}