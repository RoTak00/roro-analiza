{
  "title": "Aeroportul din Bacău și-a crescut conectivitatea cu 463% într-un an! Este al doilea cel mai performant din Europa potrivit unui raport al Consiliului Internațional al Aeroporturilor",
  "content": "Aeroportul Internațional „George Enescu” Bacău este al doilea cel mai performant aeroport din Europa în restabilirea conectivității directe, indirecte și totale. Conform Raportului de Conectivitate al Industriei Aeroporturilor pentru anul 2024, elaborat de ACI – Consiliul Internațional al Aeroporturilor, Aeroportul Bacău a înregistrat în 2024 o creștere de 467% a conectivității în raport cu 2023 (p.16 din Raport).\n\n„Raportul mentionează că, în ciuda realizărilor unora dintre aeroporturi mici, această categorie de aeroporturi a înregistrat performanțe modeste, când vine vorba de recuperarea conectivității directe, indirecte și totale. Acest lucru reflectă faptul că, companiile aeriene au favorizat, în general, piețele mai mari – cu operatorii low cost în special, dezvoltând piețe de dimensiuni medii unde au apărut oportunități semnificative de dezvoltare a rutelor. \n\n \n\n În aceste condiții, restabilirea de către aeroportul Bacău a conectivității reprezintă o realizare importantă în contextul competiției existente cu aeroporturile mai mari din regiune”, arată reprezentanții AIGE într-un comunicat de presă. \n\n \n\n În prezent de pe aeroportul din Bacău sunt operate zboruri directe spre 14 destinații (din care 12 pe curse regulate și 2 zboruri charter de vacanță),iar până la sfarșitul anului 2024 numărul acestora va crește la 17 destinații directe operate. Din iulie 2024 vor fi operate zboruri zilnice spre Milano Bergamo , iar din august 2024 – zboruri spre Cuneo, Torino . Programul de iarnă al Aeroportului Bacău va adauga două noi destinații: Paris și Dortmund , continuând astfel să se extindă conexiunile cu marile orașe europene.",
  "metadata": {
    "original_file": "Ziarul_De_Bacau_0214.html"
  }
}