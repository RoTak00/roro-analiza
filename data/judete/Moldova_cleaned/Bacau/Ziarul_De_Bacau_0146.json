{
  "title": "Un copil de 9 ani pe trotinetă a fost accidentat în timp ce traversa pe pista de biciclete, la Narcisa",
  "content": "Un accident în care au implicați un copil pe trotinetă și un autovehicul s-a produs miercuri după-amiază, în zona Narcisa, municipiul Bacău.\n\nCopilul de 9 ani aflat pe o trotinetă a încercat să traverseze strada pe pista de biciclete. El a fost lovit ușor de un autovehicul condus de un șofer de 43 de ani, care nu a acordat prioritate.\n\nPolițiștii au făcut cercetări la fața locului, iar șoferul a fost testat cu alcooltestul, rezultând o alcoolemie de 0,0 la mie. S-a deschis un dosar penal pentru stabilirea circumstanțelor și a vinovaților.\n\nO ambulanță a fost chemată la locul unde s-a produs accidentul, dar nu a fost nevoie de asistență medicală.",
  "metadata": {
    "original_file": "Ziarul_De_Bacau_0146.html"
  }
}