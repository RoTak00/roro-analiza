{
  "title": "Conferința Internațională OPROTEH organizată de Facultatea de Inginerie din cadrul Universității „Vasile Alecsandri” din Bacău",
  "content": "Facultatea de Inginerie din cadrul Universității „Vasile Alecsandri” din Bacău organizează, în perioada 22 – 24 mai 2024, Conferința Internațională OPROTEH (Constructive and Technological Design Optimization in the Machines Building Field), ediţia a XIX-a.\n\nEvenimetul reunește specialiști de renume din țară și din străinătate care vor dezbate cele mai actuale teme din domeniul Științelor Inginerești înscrise în cele 7 secțiuni ale conferinței. Deschiderea oficială va avea loc joi, 23 mai 2024, ora 10:00, în Aula Universității „Vasile Alecsandri” din Bacău.\n\nManifestările științifice din acest an omagiază împlinirea a 63 de ani de învățământ superior în Bacău și a 48 de ani de învățământ tehnic superior. Evenimentele de amploare s-au transformat într-o adevărată carte de vizită pentru Facultatea de Inginerie, prin intermediul cărora sunt dezvoltate noi relații de colaborare, atât pentru programele de studii în domeniul Ingineriei, cât și în domeniul cercetării științifice.",
  "metadata": {
    "original_file": "Ziarul_De_Bacau_0246.html"
  }
}