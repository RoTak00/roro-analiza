{
  "title": "Tânăr din Helegiu, reținut după ce a spart panourile fotovoltaice de pe acoperișul unei firme",
  "content": "Un tânăr de 23 de ani, din comuna Helegiu, a fost reținut pentru 24 de ore, după ce a spart panourile fotovoltaice de pe acoperișul unei firme.\n\nPotrivit polițiștilor, bărbatul ar fi aruncat cu pietre asupra acoperișului unei societăți comerciale din localitate, provocând distrugeri la panourile fotovoltaice. Totodată, acesta a provocat scandal, tulburând ordinea și liniștea publică.\n\nCercetările continuă în cadrul unui dosar penal sub aspectul comiterii infracțiunilor de distrugere și tulburarea ordinii și liniștii publice.",
  "metadata": {
    "original_file": "Ziarul_De_Bacau_0058.html"
  }
}