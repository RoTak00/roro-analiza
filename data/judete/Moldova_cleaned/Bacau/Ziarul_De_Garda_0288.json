{
  "title": "Investitie majora la SJU Bacau, pentru bolnavii de cancer",
  "content": "Joi, 27 august, a fost dat ordinul de incepere a lucrarilor pentru al doilea buncar al Sectiei de Radioterapie din cadrul Spitalului Judetean de Urgenta Bacau. Constructia cladirii este estimata la aproximativ 5,6 milioane de lei. Achizitia acceleratorului de particule din dotarea buncarului a fost deja comandata si este finantata tot din bugetul Consiliului Judetean Bacau, valoarea acestuia fiind de 17,7 milioane de lei.\n\nDespre importanta acestei investitii au vorbit, in cadrul unui eveniment destinat mass-media, Adrian Popa, managerul Spitalului Judetean de Urgenta din Bacau, Sorin Brasoveanu, presedinte al Consiliului Judetean Bacau, Dragos Benea, deputat în Parlamentul European ?i deputatul Lucian Sova, fost ministru al Transporturilor.\n\nInvestitia vine în completarea proiectului de modernizare a Compartimentului de Radioterapie, finalizat în 2017. Valoarea proiectului a fost de aproximativ 29 de milioane de lei, din care valoarea echipamentelor medicale a reprezentat mai mult de 60%.\n\nModernizarea Radioterapiei a presupus reabilitarea integrala a cladirii, care are 24 de paturi, si dotarea cu un accelerator de particule de ultima generatie, cu 2 energii de fotoni si 5 grupe de electroni, si alte echipamente medicale. Aparatul poate trata peste 70 de tipuri de cancer. Un accelerator similar mai exista doar la Institutul Oncologic din Cluj, dar de generatie mai veche.\n\nLa aceasta ora, în judetul Bacau sunt în evidentele medicale peste 8 000 de pacienti oncologici, din care 650 de pacienti în monitorizare si control.",
  "metadata": {
    "original_file": "Ziarul_De_Garda_0288.html"
  }
}