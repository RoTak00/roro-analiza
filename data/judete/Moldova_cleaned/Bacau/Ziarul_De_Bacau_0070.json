{
  "title": "Accident în Gârleni! Un șofer beat a intrat cu mașina în șanț",
  "content": "Un accident rutier a avut loc, pe 26 noiembrie, în comuna Gârleni, provocat de un șofer beat.\n\nDin primele verificări ale polițiștilor, a reieșit că un bărbat de 31 de ani, din comuna Racova, în timp ce conducea un autoturism în localitatea Gârleni, ar fi pierdut controlul direcției de deplasare oprindu-se într-un șanț în afara părții carosabile.\n\nLa testarea cu aparatul etilometru a rezultat o concentrație de 1,10 mg/l alcool pur în aerul expirat, motiv pentru care, cel în cauză a fost condus la spital, în vederea recoltării de mostre biologice de sânge.",
  "metadata": {
    "original_file": "Ziarul_De_Bacau_0070.html"
  }
}