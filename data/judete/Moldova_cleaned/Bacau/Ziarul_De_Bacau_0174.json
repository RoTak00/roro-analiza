{
  "title": "VIDEO! Biciclist inconștient, la un pas de tragedie. Cum a intrat în intersecție, în plin trafic",
  "content": "Un clip video surprins de la bordul unei mașini ne arată inconștiența unui biciclist, care a fost la un pas de tragedie. Este vorba despre un livrator de mâncare, aflat pe o bicicletă, care a intrat fără să îi pese de mașinile care circulau pe strada Narciselor.\n\nBiciclistul venea de pe strada Bucegi și a făcut stânga pe strada Narciselor, chiar dacă veneau mașini din ambele sensuri. Un autoturism a fost la un pas să-l ia pe capotă. Biciclistul nu a arătat vreun semn că i-ar păsa de situația din care a scăpat.\n\nAutoritățile au promis că vor face o campanie de informare a biciliștilor și pietonilor vizavi de modul în care se circulă corect pe vehiculele cu două roți, mai ales cu amenajarea pistelor în municipiu. Însă până acum nici IPJ Bacău și nici Primăria nu au făcut acest lucru.",
  "metadata": {
    "original_file": "Ziarul_De_Bacau_0174.html"
  }
}