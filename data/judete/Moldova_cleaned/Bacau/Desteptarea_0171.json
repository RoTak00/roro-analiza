{
  "title": "Arena Mall începe anul 2025 cu proiecte ambițioase: extinderea centrului comercial și noi branduri internaționale",
  "content": "Arena Mall marchează începutul anului 2025 cu o etapă importantă de dezvoltare. În cadrul lucrărilor de extindere – Faza III, vechea parcare a centrului comercial va fi înlocuită cu 23.000 mp de spații comerciale noi. După finalizarea acestui proiect, Arena Mall va ajunge la o suprafață netă de 47.000 mp, devenind astfel un centru comercial de referință în regiune.\n\nNoi facilități pentru o experiență premium \n\n Pentru a asigura confortul vizitatorilor, Arena Mall a inaugurat deja o parcare nouă, cu două intrări și ieșiri strategice:\n• Prima este situată în zona semaforizată, lângă magazinul Supeco.\n• A doua se află la intersecția cu magazinul LIDL.\n\nAccesul prin zona docurilor de marfă va fi dedicat exclusiv aprovizionării magazinelor, iar clienții sunt încurajați să utilizeze cele două noi căi de acces.\n\nInaugurare în martie 2026: mai multe branduri, spații de relaxare și facilități moderne \n\n Extinderea va aduce o serie de beneficii majore pentru vizitatori:\n• Un portofoliu extins de magazine, inclusiv branduri de renume internațional precum Peek & Cloppenburg, Starbucks, Kultho, Douglas, JD Sports, Obsentum și Foot Locker, alături de altele care vor fi anunțate în curând.\n• Zone moderne de relaxare, atât în interior, cât și în exterior.\n• Un design contemporan care va transforma fiecare vizită într-o experiență memorabilă.\n\nDespre Arena Mall \n\n Cu inaugurarea extinderii programată pentru martie 2026, Arena Mall își consolidează poziția ca destinație principală de shopping și divertisment. Oferind o combinație ideală de retail, relaxare și design inovator, mall-ul promite să redefinească standardele în ceea ce privește experiența clienților.",
  "metadata": {
    "original_file": "Desteptarea_0171.html"
  }
}