{
  "title": "Un adolescent de 16 ani a fost reținut, după ce a bătut un tânăr până l-a băgat în spital",
  "content": "Un tânăr de 16 ani a fost reținut de polițiștii din cadrul Poliției orașului Dărmănești, pentru 24 de ore , fiind bănuit de lovirea mai multor persoane.\n\nDin cercetări, a reieșit că pe 20 octombrie, adolescentul, în urma unui conflict spontan, ar fi lovit un localnic de 26 de ani, acesta necesitând îngrijiri medicale de specialitate. Ulterior, în ziua de 21 octombrie, polițiștii l-au prins pe adolescent chiar în timp ce lovea un alt tânăr, de 19 ani.\n\nCercetările sunt continuate în cadrul unui dosar penal sub aspectul săvârşirii infracţiunii de lovire sau alte violențe.",
  "metadata": {
    "original_file": "Ziarul_De_Bacau_0113.html"
  }
}