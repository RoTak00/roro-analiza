{
  "title": "Noapte de foc pentru pompierii oneșteni, care au intervenit pentru stingerea a două incendii în comuna Gura Văii",
  "content": "Două incendii puternice au izbucnit, în noaptea de 24 spre 25 septembrie, la două gospodării din comuna Gura Văii.\n\nPrimul incendiu s-a produs la o casă de locuit, în satul Gura Văii. Apelul care anunța evenimentul a fost primit în dispeceratul ISU-SAJ în jurul orei 21:27. De urgență, la locul indicat s-au deplasat două autospeciale de stingere cu apă și și o ambulanță SMURD.\n\nLa sosirea forțelor de intervenție, incendiul se manifesta generalizat la nivelul acoperișului unei case de locuit, pe o suprafață de aproximativ 70 mp. Din cercetările efectuate la fața locului, cauza probabilă de producere a incendiului este focul deschis în spații deschise.\n\nÎn jurul orei 00:12, echipajul care se întorcea la subunitate a intervenit la un alt incendiu produs la o casă din aceeași localitate, în urma observării directe a evenimentului.\n\nPentru gestionarea operativă a situației de urgență, au acționat două autospeciale de stingere cu apă și spumă și o ambulanță SMURD.\n\nÎn urma incendiului a ars casa de locuit pe o suprafață de aproximativ 65 mp, nefiind înregistrate victime. Din cercetările efectuate de pompierii militari, cauza probabilă de producere a incendiului este focul deschis în spații închise.",
  "metadata": {
    "original_file": "Ziarul_De_Bacau_0136.html"
  }
}