{
  "title": "Doi bărbați din Târgu Ocna, prinși băuți la volan. Polițiștii i-au reținut pe amândoi",
  "content": "Doi bărbați, unul de 36 și celălalt de 56 de ani, ambii din Târgu-Ocna, au fost reținuți de polițiști, după ce ar fi condus autovehicule cu alcoolemii de 0,73 și 1,83 mg/l alcool pur în aerul expirat.\n\nBărbatul de 36 de ani nu deținea nici permis de conducere. Faţă de cei în cauză a fost luată măsura reţinerii pentru o perioadă de 24 de ore, fiind escortați şi depuși în Arestul I.P.J. Bacău.\n\nBărbat prins la volan beat, cu permisul de conducere anulat\n\nPe 05 noiembrie, polițiștii Biroului Rutier Oneşti au depistat în trafic, pe strada Bulevardul Oituz, din localitate, un autoturism condus de către un bărbat de 53 de ani care avea o alcoolemie de 1,20 mg/l. alcool pur în aerul expirat.\n\nAcesta a fost condus la spital în vederea prelevării de mostre biologice de sânge pentru stabilirea alcoolemiei. La efectuarea de verificări în bazele de date s-a constatat că bărbatul are permisul de conducere anulat din anul 2011.",
  "metadata": {
    "original_file": "Ziarul_De_Bacau_0095.html"
  }
}