{
  "title": "Mega Image continuă extinderea pe piețe noi și inaugurează primul supermarket din Bacău",
  "content": "Mega Image continuă să aducă inspirație la cumpărături clienților, în piețe noi, și inaugurează primul supermarket din Bacău, situat pe Calea Mărășești, nr. 104. Cu o suprafață de aproximativ 350 mp, noul supermarket va oferi locuitorilor din Bacău o experiență nouă la cumpărături, alături de o gamă variată de produse și oferte personalizate.\n\n„Continuăm în mod firesc extinderea noastră în noi teritorii din țară, pe piețe aflate în plină dezvoltare. Primul supermarket Mega Image din Bacău este primul pas pe care îl facem în această zonă. Venim cu încredere mai aproape de locuitorii din Bacău, cu promisiunea de a-i inspira prin sortimentația noastră relevantă pentru stilul lor de viață, prin mărcile noastre proprii și prin soluțiile personalizate”, afirmă Mircea Moga, Director General Mega Image.\n\nAstfel, în noul supermarket Mega Image Mărășești, clienții vor descoperi o ofertă variată de produse, de la produsele alimentare, la cele de îngrijire și pentru casă, accesibile tuturor și amplasate în spații deschise și prietenoase.\n\nCei care sunt în căutarea gusturilor tradiționale vor avea de ales dintr-o gamă largă de produse locale cu tradiție, sub marca proprie Gusturi Românești , și se vor bucura de rețete autohtone, fie că este vorba de produse lactate, dulceață și compoturi, fructe și legume de la producătorii români sau de produse de panificație și patiserie, băuturi artizanale și dulciuri.\n\nPentru persoanele mereu active, pasionate de gustul bun al mâncărurilor de acasă, produsele ready meal sub brandul propriu Mega Apetit vor fi alegerea perfectă pentru orice moment al zilei. Gama include aperitive, sandvișuri, salate, dar și feluri principale, supe sau ciorbe și deserturi. Mai mult, Mega Apetit cuprinde și o varietate de meniuri speciale cu preparate realizate după rețete faimoase ale celor mai apreciați chefi, Chef Joseph Hadad, Chef Alex Iacob și Chef Sorin Bontea.\n\nSortimentația este completată de produsele mărcilor proprii 365 și Delhaize ce îi vor surprinde pe clienți, oferindu-le acestora inspirație pentru cumpărăturile zilnice, la prețuri avantajoase: de la produse alimentare și specialități culinare, la produse de menaj și îngrijire.\n\nNoul supermarketul Mega Image Mărășești dispune de trei case de marcat. Programul magazinului este de luni până sâmbătă, în intervalul orar 07:00 – 22:00, iar duminica în intervalul orar 08:00 – 21:00.",
  "metadata": {
    "original_file": "Observator_0047.html"
  }
}