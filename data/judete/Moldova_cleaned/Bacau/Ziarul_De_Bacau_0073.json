{
  "title": "Un nou incendiu puternic în Slănic Moldova, în zona Cascada. Ard magazinele artizanale de lângă restaurant",
  "content": "Un incendiu puternic a izbucnit, vineri dimineață, în jurul orei 07.00, în stațiunea Slănic Moldova, în zona Cascada, la magazinele artizanale situate în vecinătatea restaurantelor.\n\nLa fața locului intervin în aceste momente – acțiunea fiind în dinamică – pompierii militari oneșteni, care s-a u deplasat cu trei autospeciale de stingere cu apă și spumă și o autospecială de primă intervenție și comandă, o autospecială de la Garda de Intervenție Comănești și o autospecială de la SVSU Slănic Moldova.\n\nDin primele informații, incendiul a fost localizat și nu a fost îndepărtat pericolul de a se extinde la proprietățile învecinate (restaurantul Cascada).\n\nÎn urmă cu fix o lună, pe 22 octombrie, un incendiu a izbucnit în aceeași zonă, la restaurantul Taverna Slănicului. Din fericire, nu au existat victime, iar pagubele produse au fost îndepărtate rapid.",
  "metadata": {
    "original_file": "Ziarul_De_Bacau_0073.html"
  }
}