{
  "title": "Tribunalul Bacau a suspendat autorizatia de construire pentru marketul fostului viceprimar Dragos Luchian, de pe strada Marasesti 100",
  "content": "Vineri, 9 aprilie, magistratii Tribunalului Bacau, care au judecat cererea locatarilor din zona Tic Tac a Bacaului, pentru ”anularea actului emis de autoritati publice locale”, au decis sa suspende autorizatia de construire, dupa ce a fost admisa actiunea unei reclamante.\n\nPartile din proces au termen 5 zile sa faca recurs.\n\nAfacerea imobiliara din zona Tic Tac a iesit la iveala in timpul fostei administratii, cand proprietarul terenului (o ruda a fostului viceprimar Dragos Luchian) a primit autorizatie sa taie mai multi copaci, printre care si nuci, lasandu-i pe locatarii din imprejurimi fara o zona verde. Acesta a fost si momentul in care s-a creat prima ruptura intre consilierii locali social democrati, care au sustinut demersul locatarilor si primarul Cosmin Necula.\n\nIn ciuda protestelor, terenul a fost imprejmuit. Initial, dezvoltatorul de la Kappa Invest isi anuntase, prin cererea facuta catre primarie, intentia de a deschide aici un KFC Drive dar apoi s-a razgandit si intre timp, dupa emiterea autorizatiei de construire, in data de 31 august 2020, s-a apucat de ridicat o constructie pentru un Penny Market.\n\nPrin solutia data astazi de magistrati, suspendarea autorizatiei este in vigoare pana la solutionarea actiunii in anulare (a autorizatiei de constructie). Partile din proces au termen 5 zile sa faca recurs.",
  "metadata": {
    "original_file": "Ziarul_De_Garda_0194.html"
  }
}