{
  "title": "Un bărbat de 73 de ani, prins în timp ce conducea băut pe strada Mihai Viteazu din Bacău",
  "content": "Aseară, 14 mai, în jurul orei 20:30, polițiștii Biroului Rutier Bacău au depistat în flagrant delict, un localnic de 73 de ani, în timp ce conducea un autoturism pe strada Mihai Viteazu din municipiu, aflându-se sub influența alcoolului.\n\nBărbatul a fost testat cu aparatul etilometru rezultatul fiind de 1,03 mg/l alcool pur în aerul expirat, apoi a fost condus la spital unde i-au fost prelevate mostre biologice de sânge în vederea stabilirii cu exactitate a alcoolemiei.\n\nÎn aceeași noapte, în jurul orei 22.00, polițiștii Secției 10 Poliție Rurală Onești au depistat în flagrant delict, un bărbat de 46 de ani, din comuna Urechești, în timp ce conducea un autoturism în localitate, aflându-se sub influența alcoolului. Rezultatul testării cu aparatul etilometru a fost de 1,04 mg/l alcool pur în aerul \n\n expirat.\n\nBărbatul a fost condus la spital unde i-au fost prelevate mostre biologice de sânge în vederea stabilirii cu exactitate a alcoolemiei.\n\nÎn ambele cazuri, polițiștii au întocmit dosare penale în care se efectuează cercetări sub aspectul săvârșirii infracțiunilor de conducerea unui autovehicul pe drumurile publice sub influența alcoolului.",
  "metadata": {
    "original_file": "Ziarul_De_Bacau_0248.html"
  }
}