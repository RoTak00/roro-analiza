{
  "title": "Cercetaţi de poliţişti pentru infracţiuni la regimul rutier",
  "content": "La data de 14 februarie a.c., pe strada Alexei Tolstoi din Bacău, polițiștii rutieri au oprit în trafic un bărbat de 39 de ani, din comuna Luizi- Călugăra, în timp ce conducea un autoturism cu numărul provizoriu expirat.\n\nÎn cauză s-a întocmit dosar penal sub aspectul săvârșirii infracțiunii de conducerea pe drumurile publice a unui autovehicul neînmatriculat.\n\nLa aceeaşi dată, poliţiştii au depistat în trafic şi un tânăr de 20 de ani, din comuna Podu Turcului care conducea un motoexcavator neînregistrat sau înmatriculat.\n\nPoliţiştii îl cercetează pentru săvârșirea infracțiunii de conducerea pe drumurile publice a unui autovehicul neînmatriculat.\n\nPoliţiştii din Mărgineni au depistat în flagrant un tânăr de 20 de ani, din localitate, în timp ce conducea un autoturism pe drumul sătesc.\n\nDin verificările poliţiştilor s-a stabilit că bărbatul nu deţinea permis de conducere pentru nicio categorie de vehicule.\n\nÎn cauză s-a întocmit dosar penal sub aspectul săvârşirii infracţiunii de conducere a unui vehicul fără permis de conducere.\n\nTot la data de 14 februarie a.c., în jurul orei 22.30, poliţiştii din Moineşti au depistat un bărbat de 48 de ani, din comuna Pârjol, în timp ce conducea un autoturism pe raza comunei Scorţeni.\n\nÎn urma testării conducătorului auto cu aparatul etilotest, acesta a indicat valoarea de 0,89mg/l alcool pur în aerul expirat şi i s-au recoltat mostre biologice de sânge în vederea stabilirii cu exactitate a alcoolemiei.\n\nÎn cauză s-a întocmit dosar penal sub aspectul săvârşirii infracţiunii de conducere a unui autovehicul sub influenţa alcoolului sau a altor substanţe.",
  "metadata": {
    "original_file": "Observator_0263.html"
  }
}