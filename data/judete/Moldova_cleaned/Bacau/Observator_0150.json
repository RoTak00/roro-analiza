{
  "title": "Ministrul Rovana Plumb, alături de comisarul Corina Cretu, în dialog cu cetățenii despre viitorul Europei, la Bacău!",
  "content": "Ministrul Fondurilor Europene, doamna Rovana Plumb și comisarul european pentru Politică Regională, doamna Corina Crețu invită cetățenii la un dialog despre viitorul Europei.\n\nEvenimentul se va desfășura la Bacău, astăzi și mâine, și va fi moderat de domnul Dan Cărbunaru, fondator CaleaEuropeana.ro.\n\nDezbaterea propriu-zisă va avea loc mâine, 22 mai, în Aula Universității „Vasile Alecsandri”, începând cu ora 10.30.\n\nDacă doriți să participați în direct la dialog, sunteți invitați să completați formularul de înscriere astăzi, până la ora 18.00: http://bit.ly/CD-Bacau .\n\nParticiparea la eveniment este disponibilă și on-line, prin intermediul rețelelor sociale Facebook și Twitter, folosind # EUdialogues și # FutureOfEurope .\n\nDialogul de la Bacău este cel de-al doilea eveniment sub egida Citizens’ Dialogues organizat în acest an în orașul Bacău, după evenimentul co-organizat de Comitetul European al Regiunilor și Comisia Europeană, în parteneriat cu CaleaEuropeana.ro, din data de 18 aprilie.",
  "metadata": {
    "original_file": "Observator_0150.html"
  }
}