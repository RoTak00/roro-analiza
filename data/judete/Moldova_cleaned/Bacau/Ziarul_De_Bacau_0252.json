{
  "title": "Tânără din Bacău, prinsă beată la volan. Șoferița a refuzat recoltarea de mostre biologice",
  "content": "Ieri, 09 mai, în jurul orei 15.30, polițiștii Secției 2 Poliție Bacău au depistat, în flagrant delict, o femeie de 35 de ani, în timp ce conducea un autoturism în municipiu, aflându-se sub influența băuturilor alcoolice.\n\nTânăra a fost testată cu aparatul etilometru rezultând o concentrație de 1,08 mg/l alcool pur în aerul expirat, ulterior fiind transportată la spital unde a refuzat recoltarea de mostre biologice de sânge.\n\n​Cercetările sunt continuate în cadrul unui dosar penal sub aspectul săvârșirii infracțiunii de refuzul sau sustragerea de la recoltarea de mostre biologice.",
  "metadata": {
    "original_file": "Ziarul_De_Bacau_0252.html"
  }
}