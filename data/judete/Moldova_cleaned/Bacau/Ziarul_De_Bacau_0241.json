{
  "title": "A vrut să dea o spargere, dar s-a speriat de alarma magazinului. Polițiștii l-au reținut pentru tentativă de furt",
  "content": "Polițiștii Secției 1 Poliție Bacău au fost sesizați, pe 27 mai, că la sediul unui magazin din municipiu s-a declanșat sistemul de alarmare împotriva efracției.\n\nLa fața locului s-au deplasat polițiști de investigații criminale, însoțiți de criminaliști. În urma activităților investigativ-operative desfășurate, polițiștii au descoperit că un bărbat de 48 de ani, din Bacău, ar fi pătruns în incinta magazinului, dar la declanșarea sistemului de alarmare a plecat fără a mai apuca să fure ceva.\n\nDupă administrarea probatoriului, polițiștii au luat măsura reținerii bărbatului pentru 24 de ore și l-au introdus în Arestul I.P.J. Bacău. Ulterior, cel în cauză a fost prezentat instanței de judecată care a dispus arestarea preventivă pentru 30 de zile.\n\nCercetările sunt continuate în cadrul unui dosar penal, sub aspectul săvârșirii infracțiunii de tentativă la furt calificat.",
  "metadata": {
    "original_file": "Ziarul_De_Bacau_0241.html"
  }
}