{
  "title": "Arestat preventiv pentru nerespectarea măsurii controlului judiciar",
  "content": "La data de 14 aprilie a.c., polițiști din cadrul Secţiei 6 Poliţie Rurală Traian au identificat și reținut un bărbat de 48 de ani, din localitate, care poseda mandat de arestare preventivă emis de Judecătoria Bacău.\n\nBărbatul în cauză se afla sub măsura controlului judiciar pentru o perioadă de 60 de zile, fiind cercetat pentru comiterea infracţiunilor de lovire sau alte violenţe, tulburarea ordinii şi liniştii publice, distrugere şi ameninţare.\n\nÎntrucât acesta nu a respectat măsura controlului judiciar, la data de 13 aprilie a.c., instanţa a dispus înlocuirea măsurii cu cea a arestului preventiv pentru o perioadă de 30 de zile.",
  "metadata": {
    "original_file": "Observator_0190.html"
  }
}