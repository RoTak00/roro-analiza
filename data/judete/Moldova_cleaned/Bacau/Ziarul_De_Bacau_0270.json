{
  "title": "Incendiu la Piața Centrală din Comănești, din cauza unui scurtcircuit",
  "content": "În cursul zilei de vineri, 19 aprilie, pompierii militari au fost solicitați să intervină în orașul Comănești, în urma unui apel 112 care anunța producerea unui incendiu, în incinta Pieții Centrale.\n\nDe urgență, la locul indicat s-au deplasat două autospeciale de stingere și o ambulanță SMURD. La sosirea forțelor de intervenție, incendiul se manifesta cu flacără, la nivelul acoperișului a două tarabe, pe o suprafață de aproximativ 70 mp, fiind lichidat în limitele găsite.\n\nDin cercetările efectuate la fața locului, cauza probabilă de producere a acestuia este scurtcircuitul electric.\n\nIntervenție pentru lichidarea unui incendiu produs la o casă din comuna Berzunți\n\nÎn cursul zilei de duminică, 21 aprilie, pompierii militari au intervenit în comuna Berzunți, pentru lichidarea unui incendiu produs la o casă de locuit.\n\nApelul care anunța evenimentul a fost primit în dispeceratul ISU-SAJ în jurul orei 22:30, de urgență, la locul indicat deplasându-se două autospeciale de stingere.\n\nLa sosirea forțelor de intervenție, incendiul se manifesta cu flacără, pe o suprafață de aproximativ 20 mp, la nivelul acoperișului și a unei camere de locuit, fiind lichidat în limitele găsite.\n\nDin cercetările efectuate de pompierii militari, cauza probabilă de producere a incendiului este coșul de fum defect sau necurățat.",
  "metadata": {
    "original_file": "Ziarul_De_Bacau_0270.html"
  }
}