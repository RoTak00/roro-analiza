{
  "title": "S-a dus la RAR Bacău cu o mașină furată din Germania. Poliția i-a deschis dosar penal",
  "content": "Polițiștii Serviciului Investigații Criminale Bacău au fost sesizați, pe 04 aprilie, de către Registrul Auto Român Bacău că un bărbat de 39 de ani, din municipiu, ar fi prezentat pentru certificarea autenticității, un autoturism care figura în baza de date urmărit internațional.\n\nDin cercetări a reieșit că, autoturismul, în valoare de aproximativ 14.000 de euro, figura în bazele de date urmărit de autoritățile judiciare din Germania. Polițiștii au luat măsura indisponibilizării autovehiculului până la clarificarea situației juridice.\n\nCercetările sunt continuate în cadrul unui dosar penal sub aspectul săvârșirii infracțiunii de tăinuire, totodată, polițiștii au demarat activitățile de verificare și cooperare internațională, pentru stabilirea cu exactitate a tuturor aspectelor semnalate.",
  "metadata": {
    "original_file": "Ziarul_De_Bacau_0286.html"
  }
}