{
  "title": "KiK deschide primul magazin din Bacău",
  "content": "KiK, cel mai popular retailer de îmbrăcăminte la preț redus din Germania, cu o reţea de peste 3.500 de magazine în Europa, anunță deschiderea primului magazin din Bacău, pe strada Narciselor 17 A.\n\nCel de-al 28-lea magazin KiK din România a fost inaugurat oficial vineri, 18 octombrie, de la ora 09.00, iar retailerul german a anunțat promoții și premii speciale. Astfel, în zilele de 18 & 19 octombrie, toate produsele din magazin au beneficiat de o reducere de 10%. Numeroșii clienți care au așteptat nerăbdători în fața magazinului ora deschiderii nu au fost dezamăgiți. Au fost întâmpinați de atmosfera energică specifică KiK, cu muzică, baloane, faimoasa mascotă KiK și multe premii instant la ruletă.\n\nKiK este o destinație pentru întreaga familie. În oferta magazinului sunt incluse produse de cea mai bună calitate germană din noua colecție de toamnă: îmbrăcăminte pentru adulți și copii, produse pentru elevii conștiincioși, încălțăminte, accesorii și produse suplimentare, cosmetice, jucării, decorațiuni pentru casă și diverse produse din categoria home&deco.\n\nPentru ultimul trimestru al anului 2019, retailerul și-a propus să continue expansiunea pe piața românească, având ca obiectiv să ajungă la 40 de magazine în întreaga țară. Compania mizează pe încrederea românilor pentru produse de calitate germană și pe prețurile imbatabile practicate. Orașele în care discounterul a ajuns deja sunt: Oradea (2 magazine), Piatra Neamț, Botoșani, Sighetu Marmației, Brăila (2 magazine), Mioveni, Vaslui, Bistrița (2 magazine), Craiova, Râmnicu Vâlcea, București (3 magazine), Constanța, Timișoara, Orăștie, Drobeta Turnu Severin, Deva, Ludușa,Târgu Mureș și acum Bacău etc.",
  "metadata": {
    "original_file": "Observator_0028.html"
  }
}