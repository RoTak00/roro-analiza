{
  "title": "Percheziții domiciliare la doi bărbați din Moinești, bănuiți că au furat bani dintr-un magazin",
  "content": "Polițiștii de investigații criminale din Moinești au pus în aplicare două mandate de percheziție în municipiu, la domiciliile a doi bărbați de 35, respectiv 38 de ani, bănuiți de comiterea infracțiunii de furt calificat.\n\nPe 14 aprilie Poliția municipiului Moinești a fost sesizată de către o femeie de 39 de ani, despre faptul că, persoane necunoscute ar fi sustras o sumă de bani din interiorul unei societăți comerciale din municipiu. Din cercetări a rezultat că, în noaptea de 13/14 aprilie, persoane necunoscute ar fi pătruns în incinta unei societăți comerciale din municipiul Moinești de unde ar fi sustras o sumă de bani.\n\nÎn urma activităților investigativ-operative, polițiștii au identificat doi bărbați de 35, respectiv 38 de ani, bănuiți de comiterea faptei. Pe 27 aprilie, polițiștii Biroului Investigații Criminale Moinești au pus în \n\n aplicare două mandate de percheziție emise de Judecătoria Moinești, la domiciliile celor în cauză.\n\nÎn urma perchezițiilor au fost descoperite și ridicate mai multe mijloace de probă. După administrarea probatoriului, polițiștii i-au reținut pe cei doi bărbați pentru 24 de ore și i-au introdus în Arestul IPJ Bacău.\n\nCercetările sunt continuate în cadrul unui dosar penal, sub aspectul săvârșirii infracțiunii de furt calificat.",
  "metadata": {
    "original_file": "Ziarul_De_Bacau_0262.html"
  }
}