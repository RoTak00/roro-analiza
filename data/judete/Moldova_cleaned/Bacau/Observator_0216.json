{
  "title": "Activităţi preventive la Centrul de Asistenţă Socială şi Educaţie Oituz",
  "content": "Copiii Centrului de Asistenţă Socială şi Educaţie Oituz au fost gazdele jandarmilor din cadrul Inspectoratului de Jandarmi Judeţean Bacău .\n\nÎn data de 21.03 a.c, între orele 15.00-16.00 , jandarmii s-au întâlnit cu copii şi reprezentanţi ai Centrului de Asistenţă Socială şi Educaţie Oituz şi au desfăşurat activităţi specifice de informare şi prevenire.\n\nActivitatea interactiva cu preşcolarii a făcut parte din calendarul proiectului educaţional „Şcoala în siguranţă” şi ” Adolescenţă fără delicvenţă “.\n\nAu fost prezentate elemente referitoare la prevenirea violenţelor fizice de orice fel , a agresiunilor verbale precum şi a modului de acţiune în situaţii de pericol; copiilor li s-au explicat , pe înţelesul acestora, care sunt principalele atribuţii ale jandarmilor, cum trebuie să acţioneze în momentul în care au o problemă, cum pot apela serviciul 112 – Serviciul Naţional Unic pentru Apeluri de Urgenţă şi care este finalitatea apelului respectiv, cum trebuie să se comporte în diferite situaţii şi să solicite sprijinul jandarmilor, poliţiştilor sau altor persoane.\n\nCopiii au ascultat sfaturile jandarmilor referitoare la modurile de comportare şi de acţiune în diferite situaţii, fiind foarte încântaţi de activităţile desfăşurate.\n\nLa finalul activităţii conducerea Centrului de Asistenţă Socială şi Educaţie Oituz a mulţumit jandarmilor pentru participarea la această activitate şi pentru implicarea lor.",
  "metadata": {
    "original_file": "Observator_0216.html"
  }
}