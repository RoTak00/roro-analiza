{
  "title": "Cercetat de poliţişti pentru conducere sub influenţa alcoolului",
  "content": "La data de 15 mai a.c., în jurul orei 18.30, poliţişti din cadrul Biroului Rutier Bacău au depistat în flagrant un bărbat de 42 de ani, din judeţul Vrancea, în timp ce conducea un autoturism sub influenţa alcoolului.\n\nConducătorul auto a fost testat cu aparatul etilotest care a indicat valoarea de 1,11 mg/l alcool pur în aerul expirat şi a fost condus la Spitalul Judeţean Bacău unde a refuzat recoltarea de mostre biologice de sânge pentru stabilirea alcoolemiei.\n\nPoliţiştii îl cercetează sub aspectul săvârşirii infracţiunii de refuz de prelevare de mostre biologice de sânge.",
  "metadata": {
    "original_file": "Observator_0154.html"
  }
}