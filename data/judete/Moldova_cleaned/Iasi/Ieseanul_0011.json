{
  "title": "Vrei să vezi cele mai spectaculoase rase de pisici? Vino în acest weekend la Palas, unde are loc WCF International Cat Show!",
  "content": "Încă nu ai bifat niciun eveniment distractiv cu tematică felină? Dacă te afli în acest weekend la Iași, consideră-te unul dintre norocoșii care au ocazia să vadă WCF International Cat Show, competiția de la Palas care celebrează frumusețea felinelor. Peste 130 de exemplare de pisici, din 20 de rase, vor putea fi admirate în Atriumul Palas, în cadrul unei competiții internaționale, unde iubitorii de animale se vor bucura de două zile pline de concursuri. De la podiumul cu mult îndrăgitele pisici, vino pe esplanada Palas, unde le poți admira și poți afla poveștile cămășilor tradiționale românești cusute de meșteri populari din toate colțurile țării.\n\nÎn perioada 16-17 septembrie 2023 , Atriumul Palas Mall va găzdui cel mai elegant concurs pentru feline, cu un „catwalk” în adevăratul sens al cuvântului. Ieșenii sunt invitați la competiția WCF International Cat Show , unde vor putea să admire peste 130 de pisici din România , Ungaria , Italia , Serbia , printre care se numără și rasele : British Longhair, Minuet Longhair , Persană , Highland Fold , Highland Straight , Maine Coon, Munchkin Longhair , Siberiană , Bengaleză , British Shorthair , Cornish Rex , Exotic Shorthair , Transylvanian , Albastră de Russia , Savannah , Scottish Fold , Scottish Straight și Thai .\n\nEvenimentul are loc în intervalul orar 10:00 – 18:00 , iar în prima parte a fiecărei zile va avea loc arbitrajul individual al pisicilor înscrise în concurs , unde fiecare pisică va trece printr-un proces de jurizare, iar cele care obțin cele mai mari punctaje vor participa în finală. În a doua parte a fiecărei zile, curioșii se vor aduna pentru Best in Show , proba în care cele mai frumoase exemplare de feline îi vor impresiona pe cei prezenți cu skillurile lor. Juriul este format din specialiști din Franța, Letonia și Polonia.\n\nSâmbătă și duminică , esplanada Palas va găzdui cea de- a II-a ediție a Târgului național „Cămașa tradițională – meșteșug și mod de viață” , eveniment care aduce creațiile tradiționale autentice ale meșterilor populari recunoscuți din județele Cluj, Iași, Botoşani, Brăila, Buzău, Neamț, Suceava, Vaslui, dar și din Republica Moldova. Se vor organiza ateliere de creație interactive, coordonate de meșterii participanți , unde cei interesați de portul popular vor afla mai multe detalii despre cusutul unei cămăși tradiționale românești.",
  "metadata": {
    "original_file": "Ieseanul_0011.html"
  }
}