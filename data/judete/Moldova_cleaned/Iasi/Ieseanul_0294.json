{
  "title": "Iese la atac. Catrinel Marlon, în dribling pe platourile televiziunii italiene",
  "content": "Săptămână bogată pentru supermodelul şi actriţa Catrinel Marlon. Aceasta a trăit zilele trecute bucuria difuzării pe canalul italian Premium Cinema a filmului „Loro chi?”, peliculă în care joacă un rol consistent, într-o intrigă care va ţine publicul cu sufletul la gură. De asemenea, pe RAI 2 a fost difuzat un nou episod din serialul „L’ispettore Coliandro”, un alt film în care Catrinel are o prestaţie semnificativă într-un rol de „Bond Girl”. Mai mult, pentru a se menţine în formă, Marlon a fost invitată în cunoscuta emisiune sportivă „Tiki Taka, Il Calcio e il nostro gioco”, moderată de o vedetă a reţelei Mediaset, Pierluigi Pardo. Fotbal şi cinema, iată domeniile în care Italia excelează şi de unde Catrinel Marlon nu poate lipsi.",
  "metadata": {
    "original_file": "Ieseanul_0294.html"
  }
}