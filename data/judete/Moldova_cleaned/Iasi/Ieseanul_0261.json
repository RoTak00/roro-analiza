{
  "title": "Elena Moşuc, la un pas de a cuceri Oscarul muzicii italiene de operă. Luptă pe Arena din Verona",
  "content": "A fi sau a nu fi laureată la Verona? Aceasta-i aria!\n\nAbia revenită din exoticul Oman, unde a susţinut două concerte extraordinare la Muscat Royal Opera, soprana ieşeancă Elena Moşuc se pregăteşte de o nouă confirmare a valorii sale internaţionale. La ediţia din acest an a International Opera Awards (Opera Star), cele mai prestigioase distincţii pe care le acordă criticii italieni, Elena Moşuc este nominalizată pentru al doilea an consecutiv, alături de celebrele Anna Netrebko şi Anna Pirozzi. Înfiinţate de Asociațiile și fundațiile confederației italiene pentru muzica lirică și simfonică, Premiile Opera Star sunt considerate adevărate Oscaruri ale artei lirice, festivitatea de decernare a acestora având loc în cadrul unui amplu concert susţinut în fastuoasa Arenă din Verona.",
  "metadata": {
    "original_file": "Ieseanul_0261.html"
  }
}