{
  "title": "AȘTEPTAREA A LUAT SFÂRȘIT! VINERI, SE DESCHIDE MANGO LA PALAS",
  "content": "Brandul internațional de modă Mango inaugurează vineri, 29 noiembrie 2019, primul său magazin din regiunea de nord – est, la Palas. Cei care urmăresc trendurile sunt invitați să descopere colecțiile renumitului retailer, cu putenică influență a stilului mediteraneean.\n\nEști pregătit să faci cunoștință cu noile tendințe? Mango va fi situat la nivelul 1 al Atriumului Palas Mall, lângă Swarovski . Piesele propuse de brandul spaniol sunt ușor de integrat în combinații versatile, pentru că acoperă toate stilurile vestimentare. Materiale de calitate, cu 44% fibre naturale , diversitate și design statement definesc piesele de îmbrăcăminte și accesoriile Mango, care cuceresc iubitorii de modă și confort, indiferent dacă ne referim la domni, doamne sau copii.\n\nAnual, Mango lansează peste 18.000 de articole , elegante, casual, urban și office, cu o amprentă a esenței stilului mediteraneean, care a consacrat brandul. Desigur, reinterpretat și cu influențe ale trendurilor actuale.\n\nPovestea Mango a început în anul 1984, în orașul Barcelona, Spania. Brandul este acum prezent în peste 90 de țări, cu mai mult de 1.300 de magazine. Noua locație din ansamblul Palas este prima din regiunea de nord-est și cea de-a noua din România.",
  "metadata": {
    "original_file": "Ieseanul_0178.html"
  }
}