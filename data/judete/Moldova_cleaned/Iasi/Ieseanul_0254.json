{
  "title": "Un tramvai numit dorinţă. Dan Zaharia, un întreprinzător care a găsit traseul spre succes",
  "content": "Zaharia: Ce tot atâta şmecherie pe Elon Musk cu maşina electrică pe care-a trimis-o în spaţiu? Să-l văd eu cum duce un tramvai defect la depou\n\nDan Zaharia, unul dintre cele mai cunoscute personaje din mediul IT ieşean, are pasiuni nebănuite, greu detectabile la un tip preocupat de înalta tehnologie. Recent, acesta a urcat la bordul unui tramvai al CTP Iaşi, manevrând pentru câteva clipe comenzile vetustului mijloc de transport. „Sunt şi momente în care poţi sa îţi îndeplineşti vise din copilărie”, a mărturisit pe Facebook antreprenorul care a creat marca FabLab. Un singur amănunt i-a scăpat perspicacelui om de afaceri: pe panoul tramvaiului scria „Defect”, lucru care sperăm să nu fie de rău augur pentru viitoarele sale iniţiative de afaceri.",
  "metadata": {
    "original_file": "Ieseanul_0254.html"
  }
}