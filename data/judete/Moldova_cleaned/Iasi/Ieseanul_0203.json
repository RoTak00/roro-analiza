{
  "title": "Vino la singurul Târg imobiliar din Iași, în acest week-end, la Palas",
  "content": "Cauți locuința de vis? Te invităm în acest week-end, la Palas, acolo unde se va desfășura singurul târg imobiliar din Iași. Principalii dezvoltatori și agenții imobiliare locale își vor prezenta oferta rezidențială.\n\nDe vineri până duminică inclusiv, în perioada 5 – 7 aprilie 2019, parterul Atriumului Palas Mall va deveni destinația tuturor celor care sunt în căutarea unui apartament mai spațios sau a unei case într-o zonă liniștită. Și asta pentru că aici se va desfășura Salonul Imobiliar Palas Iași. Evenimentul este organizat de ansamblul Palas și aduce într-un singur loc cei mai importanți dezvoltatori pe segmentul rezidențial, agenții imobiliare și instituții financiare, oferind soluții complete celor care au în plan achiziționarea sau închirierea unei locuințe.\n\nDiscounturi speciale \n\n Timp de trei zile, vizitatorii Salonului Imobiliar Palas Iași vor putea alege din numeroase proprietăți cu discounturi speciale și vor putea discuta direct cu dezvoltatorii și reprezentanții agențiilor imobiliare, pentru a face cea mai bună alegere. Cei interesați vor găsi inclusiv soluții de finanțare, potrivite pentru planurile lor. Târgul este un bun prilej și pentru cei care caută oportunități de investiție, pentru că pot analiza simultan mai multe oferte disponibile pe piață. \n\n Vino la Salonul Imobiliar Palas Iași, în acest week-end, și vei găsi căminul perfect pentru planurile tale de viitor!",
  "metadata": {
    "original_file": "Ieseanul_0203.html"
  }
}