{
  "title": "S-a deschis sezonul distracției pe gheață, la patinoarul Palas Ice",
  "content": "A început distracția de iarnă la Palas! Acum că am aprins decorațiunile de Crăciun și am intrat în atmosfera sărbătorilor de iarnă, ești așteptat în parcul ansamblului să te bucuri de atracția iernii, Palas Ice.\n\nPregătește-ți patinele și gândește-te la cele mai bune mișcări ale tale pentru că s-a deschis Palas Ice! Cu o suprafață de 1.200 mp , care poate găzdui până la 300 de persoane , patinoarul este locul potrivit unde poți să îți petreci timpul liber alături de prieteni, dar și de copii, și să vă distrați împreună. Vă veți putea bucura de magia gheții tot sezonul rece, căci patinoarul va fi funcțional până la o temperatură de maximum 12 grade Celsius.\n\nPalas Ice are sesiuni de patinaj de luni până joi , de la ora 12:00 până la 21:30 , iar în weekend, distracția începe de la 11.00 și se încheie vineri și sâmbătă la ora 22.30 , în timp ce duminică, la ora 20.30 . Palas Ice oferă și cursuri pentru începători în fiecare miercuri de la ora 16:00 și sâmbăta de la 09:00. Totodată, știm că unii dintre voi au mai multă experiență pe gheață și, de aceea, sunteți invitați miercurea, de la 16:50, dar și sâmbăta, de la ora 10.00, la cursul pentru avansați .\n\nCei care vor să plutească pe gheață timp de o oră și jumătate trebuie să știe că de luni până joi intrarea este 10 lei pentru copii și 18 lei pentru adulți . De vineri până duminică , tariful pentru cei mici este de 12 lei , iar pentru cei mari, 20 de lei . Dacă ești cu adevărat pasionat și ți-ai propus să patinezi toată iarna, ai la dispoziție abonamente, cu prețuri care pornesc de la 70 de lei . Iubitorii de mișcare al căror echipament este incomplet pot închiria patinele de la Palas Ice, cu 15 lei .\n\nTe așteptăm la Palas Ice să ne arați cât de bine știi să patinezi! Nu uita să îți aduci și prietenii!",
  "metadata": {
    "original_file": "Ieseanul_0176.html"
  }
}