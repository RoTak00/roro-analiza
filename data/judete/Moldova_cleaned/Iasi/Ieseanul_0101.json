{
  "title": "United Business Center și IULIUS îi încurajează pe ieșeni să se implice în campania de donare de sânge „Împreună donăm viață!”",
  "content": "Compania IULIUS susține și se implică activ în campania „Împreună donăm viață”, demarată de United Business Center (UBC), în parteneriat cu Centrul Regional de Transfuzie Sanguină (CRTS) Iași, Crucea Roșie România – Filiala Iași și companiile Centric IT Solutions Romania și Ness Digital Engineering, prezente în clădirile UBC din ansamblul mixed-use Palas. Donatorii care folosesc aplicația BlooDoChallenge sunt înscriși automat în campanie și pot câștiga premii inedite, iar marele premiu este câștigat de toți donatorii: sentimentul de împlinire pe care îl ai când știi că ai salvat o viață.\n\nÎn ultimul an am devenit cu toții mai empatici, mai atenți cu persoanele dragi nouă și avem o grijă mai mare pentru sănătatea noastră și a celor din jur. Județul Iași se confruntă cu o criză de sânge în această perioadă și chiar dacă este perioada concediilor, nevoia de sânge și problemele medicale nu intră în vacanță . UBC , Centric IT Solutions Romania, Ness Digital Engineering și Crucea Roșie România – Filiala Iași te așteaptă până pe 31 august 2021 la Centrul Regional de Transfuzie Sanguină Iași , pentru a sprijini campania „Împreună donăm viață” .\n\nÎn doar zece minute , cât durează procesul de donare, poți salva trei vieți . Dacă mergi să donezi sânge, nu uita să îți instalezi aplicația BlooDoChallenge , prin intermediul căreia te poți programa în intervalul de timp dorit de tine și astfel ai prioritate la CRTS . Totodată, după ce donezi , vei primi un cod unic QR prin scanarea căruia intri direct în marea tombolă . Extragerea va avea loc pe 6 septembrie 2021 , iar prin tragere la sorți, prin intermediul unui site specializat, vor fi aleși primii trei câștigători , care vor primi o bicicletă , o trotinetă și, respectiv, un hoverboard . Următoarele 20 de persoane extrase vor primi câte un voucher valabil în magazinul Intersport din Palas Iași .\n\nDonarea de sânge este un gest umanitar, important pentru fiecare dintre noi. Intră pe site-ul Centrul Regional de Transfuzie Sanguină Iași , citește criteriile de selecție , iar dacă ești eligibil, instalează-ți aplicația BlooDoChallenge , programează-te până pe 31 august, iar noi te premiem! Campania „Împreună donăm viață” a dezvoltat, timp de cinci ediții, printre angajații comunității UBC obiceiul de a face bine, având deja cinci ediții cu peste 1.000 de donatori. Regulamentul campaniei poate fi consultat pe site-ul Palas .\n\nCeea ce poți tu să oferi nu se poate cumpăra din magazine și se obține doar prin altruismul tău. „Împreună donăm viață!”",
  "metadata": {
    "original_file": "Ieseanul_0101.html"
  }
}