{
  "title": "Sefii de la Finante, schimbati dupa interese politice.",
  "content": "In ultimii doi ani Fiscul a fost condus de patru persoane, una dintre ele fiind la cirma institutiei de doua ori, scrie Ziarul de Iasi . Mai rau este ca la numirea sefilor a contat, in primul rind, simpatia politica, competenta fiind unul din criteriile de care s-a tinut cel mai putin seama. Vezi ce spun liderii de partid din Iasi despre schimbarile politice de la Finante.\n\nCronologie: sefii de la Finante, schimbati ca pe sosete Anton Dobos a fost in fruntea institutiei din 2005 pina in iunie 2009, cu sprijinul PNL Vasile Lupascu a ajuns director general in iulie 2009, doar pina in octombrie, cu sprijinul PSD Sorina Marin , pusa de PDL , a condus Fiscul pina in mai 2010 revine, datorita anularii unor ordine de numire, Anton Dobos , doar pina in ianuarie 2011 Corneliu Durdureanu , sprijinit de PDL , este in prezent seful Finantelor Judetene Iasi\n\n“Functiile astea ar trebui stabilite clar cum sint ocupate: politic sau apolitic. Stai la conducere cit este si partidul din care faci parte la conducere sau dai un examen real. Pleaca partidul, pleaca toata lumea. Dar nu simulam concursuri pentru a ocupa functiile de conducere, pentru ca oricum acestea nu mai prezinta credibilitate pentru nimeni. Directorii iau un concurs mascat, se schimba guvernarea si apoi se bat cu pumnul in piept ca nu trebuie sa fie schimbati. Ne furam singuri caciula si nu se poate ca directorii sa fie schimbati ca sosetele” – Marius Alexa , Arhipelago, pentru Ziarul de Iasi.\n\nGheorghe Nichita , presedinte PSD Iasi: “Nu este singura situatie in care au facut asa. Am inteles ca se fac angajari acum pe baza de carnet de partid. ste o politizare totala a administratiei publice din Romania. Directia de Finante este una extrem de importanta. De acolo se poate controla mediul de afaceri, institutiile statului. Stii ce firme au datorii, ce firme sa controlezi. Este un aparat de presiune” Cristian Adomnitei , deputat PNL Iasi: “Orice om competent intelege ca pentru a ajunge mai mult decit inspector trebuie sa faca un compromis cu un partid” Mihaela Popa , presedinte PDL Iasi: “ Vom schimba sefii pina vom ajunge la ceva bun. Din moment ce ne situam tot pe ultimul loc la incasari, este normal sa fie schimbati directorii. Este foarte bine ca se intimpla asa si vom schimba pina se va gasi unul bun , pentru ca pina acum nimeni nu a facut performanta. Sa vedem cum merg lucrurile de acum incolo si daca situatia nu se amelioreaza schimbam din nou conducerea. Nimeni nu este batut in cuie ” vezi si: Tripleta PDL la virful Finantelor iesene, de la 1 ianuarie luni, 17 ianuarie 2011",
  "metadata": {
    "original_file": "News_Iasi_0033.html"
  }
}