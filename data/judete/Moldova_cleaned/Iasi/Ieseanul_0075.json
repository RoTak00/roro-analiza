{
  "title": "Plănuiește cel mai important eveniment din viața ta la Wedding Days, din Palas! Congress Hall îți face cadou verighetele",
  "content": "Organizarea unei nunți este o experiență unică ce te umple de emoție și bucurie, dar ca să nu-ți lipsească nimic de pe lunga listă necesară unui astfel de eveniment, zeci de creatori de frumos îți dau întâlnire la Wedding Days din Palas. Totodată, Congress Hall a pregătit deja verighetele pentru marele eveniment și te surpinde cu organizarea cununiei în grădina Palas sau pe una dintre terasele cu vedere spre Palatul Culturii.\n\nDecorurile inedite cu flori superbe și lumini magice, hainele de gală și o locație pe măsura așteptărilor sunt doar câteva ingrediente care contribuie la crearea unei nunți pe care și-o dorește orice cuplu. Și pentru că în organizarea unui astfel de eveniment întotdeauna entuziasmul se îmbină cu grija de a face totul ca la carte, zeci de designeri în domeniu îți vin în întâmpinare în cadrul Wedding Days , ce se desfășoară în perioada 21 – 23 ianuarie 2022 , în Atriumul Palas . Astfel, specialiștii care au pregătit direcțiile pentru viitoarele evenimente spun că tendințele din acest an subliniază orientarea către minimalism, întoarcerea către natură și simplitate, atât în decoruri, cât și în ținute.\n\nȘi Palas Congress Hall te întâmpină cusurprize la Wedding Days . Astfel, dacă tu și jumătatea ta decideți să celebrați marele eveniment în una dintre sălile rafinate de la Congress Hall, veți beneficia de organizarea cununiei civile într-un decor elegant în grădina Palas sau de o cununie de neuitatpe una dintre terasele cu priveliște spre Palatul Culturii . Totodată, dacă vă numărați printre primele cupluri hotărâte să-și anunțe nunta anul acesta, veți primi câte un voucher în valoare de 2000 lei , pe care îl puteți folosi pentru a vă alege verighetele de la Teilor . Mai multe detalii despre cum puteți intra în posesia simbolurilor iubirii găsiți pe www.congresshall.ro .\n\nDe asemenea,la Wedding Days vei găsi rochii de poveste , atât clasice sau boho chic, cât și de inspirație tradițională sau cu design nonconformist pentru mireasa modernă. Totodată, creatorii de accesorii pentru mirese îți pun la dispoziție articole remarcabile. Și mirii își pot alege costumul ideal pentru marea zi, iar ca să puneți în scenă povestea voastră de dragoste, tot aici, puteți găsi și locația potrivită. În strânsă legătură cu sala unde va avea loc evenimentul sunt meniurile și decorațiunile , dar reprezentanții din domeniu vă pun la dispoziție o mulțime de posibilități și vă pot ajuta cu sfaturi. De asemenea, nu lipsesc ofertele pentru invitații , servicii foto-video , momente de show, band-uri sau limuzine, precum un Ford din 1930 ce poate fi admirat în Atrium . Pentru a descoperi toate surprizele, vino la Wedding Days din Palas și bucură-te de efervescența momentului!",
  "metadata": {
    "original_file": "Ieseanul_0075.html"
  }
}