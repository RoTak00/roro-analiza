{
  "title": "Teodor Corban şi Iulia Lumânare, într-o nouă producţie cinematografică. Cărturan, noul film al lui Corban",
  "content": "Teodor Corban revine într-un rol principal în cinematografie, urmând a juca în filmul Cărturan, produs de Mandragora. Din distribuţie mai fac parte actorul Adrian Titieni, foarte prezent în ultima vreme în cele mai bune producţii filmice româneşti, şi Iulia Lumânare, cunoscută pentru rolurile din „Pororoca” şi „Ana, mon amour”. Subiectul filmului Cărturan nu este prea vesel: un bărbat de 60 de ani e anunţat că mai are puţin de trăit şi trebuie să-şi pună lucrurile în ordine. Principala grijă a acestuia este soarta nepotului de 14 ani, pe care îl creşte singur. Un rol provocator pentru Teodor Corban, un actor polivalent, capabil de interpretări în registre total diferte, de la comedie la dramă şi invers.",
  "metadata": {
    "original_file": "Ieseanul_0236.html"
  }
}