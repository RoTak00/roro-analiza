{
  "title": "Minoritatea tăcută. Tudor Dornean, un IT-ist care nu pricepe programul consilierilor locali",
  "content": "Nu se poate să semnez în avans pentru prezenţa şi indemnizaţia pe patru ani? Ca liberal, urăsc statul, cu exepţia statului de plată\n\nDeparte de lumea dezlănţuită a liberalului Răzvan Timofciuc se află tăcerea suspectă a celor doi colegi de partid şi de consiliu, Alexandru Ioan Coţofan şi Tudor Dornean. Discreţi până la muţenie, cei doi nu s-au remarcat prin absolut nimic în şedinţele legislativului local, preferând doar să-şi exprime votul prin complicatul mecanism al ridicării mâinii. Fost profesor universitar, se spune despre Coţofan că foloseşte o tehnologie secretă NASA pentru protejarea clădirilor de cataclisme. Pe de altă parte, Tudor Dornean este IT-ist, provenit din rândurile PDL. Chiar dacă la şedinţe nu sunt comunicativi, cei doi au reuşit totuşi să poarte un dialog pe holurile partidului.",
  "metadata": {
    "original_file": "Ieseanul_0259.html"
  }
}