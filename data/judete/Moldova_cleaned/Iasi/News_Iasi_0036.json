{
  "title": "Bugetul Primariei: 245 de milioane de euro",
  "content": "Primaria Iasi va avea in acest an un buget total de aproape 1 miliard de lei. Din acesti bani, o cincime vor fi pentru proiecte de dezvoltare si aproape 40% vor merge pe salarii. Primarul Gheorghe Nichita spune ca acest buget este mai mare cu aproape un sfert decit cel de anul trecut. “Cu aceste fonduri, orasul va functiona bine in acest an de criza”, sustine primarul.\n\nBugetul total al Iasului pe 2009 va fi de 980.641.510 lei . In acesta intra bugetul local, de 626.450.000 lei, la care se adauga fondurile din taxe speciale, credite externe, fonduri nerambursabile si bugetele societatilor subordonate.\n\n“Este un buget bun, cu 23% mai mare decit cel de anul trecut. Daca vom reusi sa il executam asa cum este el, orasul va functiona in conditii bune in acest an de criza”, a declarat priamrul Gheorghe Nichita.\n\nSubventiile la caldura si transport pentru populatie vor costa Primaria anul acesta 34,4 milioane de lei (5,5% din buget). “Este posibil sa creasca aceste fonduri pentru subventii pe parcursul acestui an”, a adaugat Nichita.\n\nPentru dezvoltare, Primaria are un buget de 123 de milioane de lei , adica o cincime din tota l. “In acest an de criza municipiul Iasi isi propune sa se dezvolte. La acesti bani se adauga si sumele pentru proiectele care vor fi realizate cu fonduri nerambursabile”.\n\nPentru cheltuielile de personal se vor cheltui 236 de milioane de lei , din care pe salariile profesorilor vor merge 188 de milioane de lei .\n\nDin taxele si impozitele platite de populatie se preconizeaza ca se vor incasa 23 de milioane de lei . Insa, in total, din toate taxele aplicate atit persoanelor fizice cit si persoanelor juridice la bugetul local s-ar stringe 171 de milioane de lei.\n\nTotal veniturilor din bugetul local, pentru 2009, este estimat la 626 milioane lei . Primaria Iasi a mai bugetat inca 113 milioane de lei din credite externe , 45 de milioane de lei din taxe speciale si 88 de milioane de lei din fonduri nerambursabile . La total se mai adauga inca 106 milioane , bani de la institutiile subordonate.\n\nDobinzi la datoria publica si imprumuturi : 28,4 milioane lei ( 7 milioane de euro ), din care 15,6 milioane pentru dobinzile la datoria publica interna si restul pentru dobinzile aferente datoriei publice externe (12,8 milioane lei, aproximativ 3 milioane de euro ) Aproape 13 milioane de lei se cheltuie pentru ordinea publica si siguranta 218,9 milioane lei sint programati pentru invatamint . Cea mai mare suma ajunge la cheltuielile cu personal (188 de milioane de lei) si doar 5 milioane de lei pentru investitii La sanatate se aloca in schimb doar 3,2 milioane de lei, in timp ce „cultura si religia” primesc 35,6 milioane lei Aproape 20 de milioane de lei sint prevazuti pentru subventia la combustibili si energie , iar alte 14 milioane pentru rambursarile de credit de la acest capitol 28,4 milioane de lei vor fi, teoretic, investiti in locuinte, servicii si dezvoltare publica\n\nProiectul de buget este supus dezbaterii publice timp de 15 zile de la data publicarii pe internet (9 martie). Cei interesati pot trimite sugestiile si opiniile lor pe adresa Primariei Iasi.\n\nDupa eventualele modificari ale proiectului, acesta va fi supus aprobarii Consiliului Local, cel mai probabil in luna aprilie.",
  "metadata": {
    "original_file": "News_Iasi_0036.html"
  }
}