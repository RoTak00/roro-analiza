{
  "title": "Fashion show-uri, expoziții de artă și un pop-up store cu piese de nișă, în acest weekend la Privé Fashion Events în Palas Campus",
  "content": "Un eveniment în care vor fi prezentate colecții de nișă, cu piese ,,made to measure” și bespoke va avea loc în Palas Campus, în acest weekend. Pentru prima dată în România, Privé Fashion Events reunește colecții fashion, expoziții de artă, dar și personaje din lumea modei și invitați speciali, într-un eveniment ce îmbină creativitatea cu nonconvenționalul.\n\nPiațeta Palas Campus se metamorfozează sâmbătă , 7 octombrie 2023 , într-un hub al inovației , unde creativitatea trece granița convenționalului. De la ora 18.00 , va începe o defilare de modă, unde vor fi prezentate creațiile ale unor branduri renumite din România: Antonia Nae , A&S Negulescu , Atelierul de Stil , Revelle , Reya Bridal Couture , Tudor Halațiu , Maison Yvonne , dar și creațiile unor tineri designeri din Republica Moldova: Berrezzo , Cotton , Doris , Poison , Ready by FortunaSisters , Nicole Storm , Irene Vitali și 2Coat .\n\nPe lângă prezentările de modă, vor avea loc și: expoziția de lucrări de sculptură realizate în bronz și semnate de artistul vizual Felix Aftene și cea mai recentă expoziție realizată de Vladlen Babcinețchi , „ Figuri celeste ”.\n\nȚinutele prezentate vor putea fi admirate în detaliu și chiar achiziționate, la pop-up shop -ul din cadrul evenimentului. Tot acolo, iubitorii de artă vor descoperi și o expoziție de pictură semnată de Felix Aftene. Pop-up store-ul va fi deschis în intervalul orar 11.00 – 16.00 . La True Fine Coffee vor fi expuse colecții de bijuterii și accesorii unicate, create de artizani. Participarea în zona VIP la eveniment se face pe bază de invitație, însă publicul iubitor de artă este așteptat în zona cafenelelor din Palas Campus de unde pot viziona show-ul de modă.\n\nÎn cadrul Privé Fashion Events vor fi prezenți stiliști de modă, designeri artiști și fashion influenceri precum: Alexandra Ungureanu, Silvia Popescu, Irisha – Irina Ceban, Antonia Nae, Tudor Halațiu, Nicoleta Bucătaru, Silvia Nemțanu, Diana Brescan și mulți alții pe care îi poți întâlni sâmbătă, la Palas Campus.\n\nPalas Campus, cea mai mare clădire de birouri din România, este un proiect mixt integrat, iar la parter găzduiește mai multe locații de food & beverage, dar și servicii necesare zilnic.",
  "metadata": {
    "original_file": "Ieseanul_0009.html"
  }
}