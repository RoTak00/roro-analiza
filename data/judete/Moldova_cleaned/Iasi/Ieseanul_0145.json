{
  "title": "Direcția 5 vine să își spună „povestea” la Palas",
  "content": "O săptămână muzicală, presărată cu momente dramaturgice și sportive, te așteaptă la Palas. Direcția 5 va susține un concert inedit, spectacolele Filarmonicii te vor surprinde, reprezentanții World Class ți-au pregătit exerciții speciale, iar Târgul Excelsior îi așteaptă pe școlari în continuare.\n\nJoi și vineri , de la ora 19.00 , Filarmonica de Stat „Moldova” Iași te invită la concertul „Duelul Instrumentelor” , care va avea loc în Amfiteatrul Palas . Sub bagheta dirijorului George Hariton , orchestra simfonică va interpreta creații ale unor compozitori renumiți. Sâmbătă , tot de la ora 19.00 , Filarmonica te așteaptă cu o nouă surpriză muzicală. Intrarea este liberă , în limita locurilor disponibile .\n\nSportul în aer liber a devenit o activitate apreciată de tot mai mulți ieșeni. Vino în parcul Palas și lasă-te cuprins de vitalitate și energie! Miercuri și vineri , de la ora 19.00 , reprezentanții World Class te așteaptă cu exerciții special concepute pentru a-ți da un boost de bună dispoziție.\n\nVino împreună cu jumătatea ta, duminică, 20 septembrie , la concertul „Povestea naostră” , susținut de Direcția 5 în Amfiteatrul Palas ! Pentru „O fată ca ea” merită să spui„Te iubesc” pe ritmurile hit-urilor care au cucerit generații. Toamna începe să picteze natura în culori arămii, însă Direcția 5 te va face să simți „First Days Of Spring” de la ora 19.00 . Accesul la eveniment se face pe bază de bilet, pe care îl poți achiziționa de pe iabilet.ro .\n\nClopoțelul a sunat de curând și a anunțat prima oră de curs, însă goana după rechizite nu s-a încheiat. Palas vine cu o veste bună pentru cei care nu au apucat încă să își pregătească ghiozdanul: Târgul Excelsior va rămâne în Atrium până duminică , 20 septembrie . Vizitează târgul zilnic, între orele 10.00 – 22.00, și descoperă ofertele!",
  "metadata": {
    "original_file": "Ieseanul_0145.html"
  }
}