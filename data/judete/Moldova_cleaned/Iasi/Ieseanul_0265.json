{
  "title": "Doctoriţa şi inginerul, vedete la Eurovision. Alexia Urtoi şi Matei Iancu, pregătiţi pentru finală",
  "content": "Matei, sunt convinsă că TCM, trupa pe care ţi-o vei face în studenţia de la Poli, va fi mai tare decât BZN, REM sau ACDC\n\nMomentul marii finale Eurovision se apropie, iar cuplul ieşean Alexia Urtoi şi Matei Iancu a intrat în febra ultimelor pregătiri pentru grandiosul show care va avea loc duminică, 25 februarie. Emoţiile, dar şi încrederea celor doi în succes au crescut, mai ales că Alexia a aniversat miercuri împlinirea vârstei de 16 ani. Dacă va câştiga cu piesa „Walking on Water”, perechea Alexia & Matei va pleca la marele concurs de la Lisabona. Interesant este că, în timp ce Alexia îşi doreşte o carieră ca medic stomatolog, Matei pare desprins din peisajul proletar predecembrist, visând să lucreze în domeniul construcţiilor de maşini. În marea finală Eurovision România, vom vedea dacă mecanismul roţilor dinţate pe care se bazează duetul ieşean va merge ca uns.",
  "metadata": {
    "original_file": "Ieseanul_0265.html"
  }
}