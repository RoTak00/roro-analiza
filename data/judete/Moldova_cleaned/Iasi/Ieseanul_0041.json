{
  "title": "Noul restaurant din Palas, Pep & Pepper, propune experiență culinară ce are la bază Ghidul Eatwell",
  "content": "Cel mai mare food court din regiunea Moldovei este într-o continuă adaptare la noile gusturi și preferințe în materie de food & beverage. De curând Pep & Pepper a inaugurat prima sa locație din Nord-Estul României, la Palas, și îi așteaptă pe ieșeni cu concept studiat în Marea Britanie – Ghidul Eatwell – transpus în meniuri delicioase.\n\nPep & Pepper propune o masă echilibrată și gustoasă, gândită special pentru persoanele care adoptă un stil de viață sănătos și activ . Ingredientele proaspete și hrănitoare, atenția la procesul de preparare, dar și rețetele originale, precum marinarea cărnii timp de 12 ore, fac din meniurile Pep & Pepper alegerea perfectă atunci când vrei să te bucuri de o masă delicioasă și sănătoasă. Noua locație se află în food court, unde a fost amenajată și o zonă specială pentru cei care vor să se bucure de experiența Pep & Pepper .\n\n40% vitamine și minerale , 38% carbohidrați buni , 12% proteine , 8% produse lactate și 1% ulei sunt procentele care stau la baza ghidului Eatwell și a meniurilor Pep & Pepper. Dacă vrei să te bucuri de „ The eat well plate ”, trebuie să parcurgi trei pași esențiali: alegerea proteinei , adică una dintre cele 19 variante de carne marinată, asortarea cu o garnitură delicioasă care are carbohidrați buni și completarea cu salată proaspătă și un măr gustos, pline de vitamine și minerale . Crispy Chicken , Pui Quattro Formaggi , Vită Mongolia , Pui cu Ciuperci sau Pui Teriyaki sunt câteva dintre sortimentele de carne pe care Pep & Pepper le pregătește.\n\nAvând același concept la bază, The Eat Well Bowl este un alt dish preparat în noua locație din food court. Hot & Honey Chicken , Crispy Tofu , Chicken Fajitas , Pesto Chicken , Mexican Beef , Egg & Bacon Chicken sunt propunerile Pep & Pepper. The Eat Well Wrap este o altă opțiune delicioasă și sănătoasă de care ieșenii se pot bucura. În zilele reci, supa de pui cu tăiței , supa cremă de legume ori cea de ciuperci pot fi alegerile potrivite.\n\nLocația Pep & Pepper din Palas Iași este prima din regiunea de Nord-Est a României, brandul fiind prezent în: București, Brașov, Cluj, Constanța, Craiova, Ploiești și Sibiu.",
  "metadata": {
    "original_file": "Ieseanul_0041.html"
  }
}