{
  "title": "Premieră în Iași: expoziția de new media art „One Night Gallery Love RIZI” ajunge în parcul Palas",
  "content": "Timp de trei zile, arta, designul și tehnologia se intersectează cu natura din parcul Palas, într-o expoziție plină de lumină, concepte inedite și experiențe interactive. În acest weekend, 1-3 octombrie 2021, între orele 19:30-23:00, va avea loc cea de-a 19-a ediție a „One Night Gallery”, expoziție de new media art ce va aduce în Grădina Palas nouă instalații arhitecturale fascinante.\n\nIașul marchează ultima destinație a expoziției itinerante, „One Night Gallery”, după cele realizate la București, Constanța și Cluj-Napoca, în fiecare oraș expoziția fiind găzduită într-un spațiu de patrimoniu. Pentru prima dată , One Night Gallery aduce conceptul expozițional inovator în Iași , un oraș cu o scenă creativă efervescentă și cu tradiție în susținerea manifestărilor culturale de amploare în România. Expoziția va avea loc în parcul Palas – un spațiu iconic , care a redefinit viața culturală ieșeană, sprijinind inițiative ce au pus orașul în centrul scenei creative.\n\nTema expoziției „One Night Gallery Love RIZI” este ELEMENTS și prezintă modul în care designul întâlnește natura ; cele patru elemente primordiale ale naturii – pământul , focul , apa și aerul – comunică cu cele patru elemente esențiale din design – punctul , linia , planul și forma . Lumina și spațiul sunt elementele comune care leagă cele două lumi, cea naturală de cea artificială, și sunt transpuse astfel prin cele 9 instalațiile arhitecturale . Cu ajutorul creațiilor realizate de studioul RIZI , ieșenii se vor bucura de modul în care natura și designul comunică prin noi forme de artă .\n\nPrintre instalațiile expuse se numără: o instalație arhitecturală cinetică , o instalație cu vapori de apă care se joacă prin culoare , o instalație cu lumină care se modifică în funcție de mișcările făcute de vizitatori , o reinterpretate vizuală a focului printr-o construcție arhitecturală , o instalație interactivă care va permite publicului să se joace cu ideea de comuniune a apei cu focul și alte instalații care compun o experiență multisenzorială prin lumină, sunet și mișcare.\n\nÎnființat în 2013 de către un arhitect și un specialist în comunicare și multimedia, RIZI este un studio de design la intersecția dintre arhitectură, tehnologie și comunicare, care explorează diverse căi pentru a transmite emoția prin intermediul tehnologiei. Cu focus pe experience design, studioul reunește publicul și tehnologia prin proiecte cross media atât în mediul fizic, cât și în cel digital, precum: expoziția de artă digitală BIOS, designul multimedia pentru pavilionul României la Bienala de Arhitectură de la Veneția 2021, arhiva digitală a Muzeului Țăranului Român, instalații cu lumină pentru festivaluri din România și din Franța.\n\nMisiunea ??? ????? ??????? este de a promova artiștii tineri, de a plasa new media art tehnologii emergente aplicate în artă – ca parte din industriile culturale și creative și de a transforma spațiile publice prin intervenții culturale și prin crearea unei legături între patrimoniul cultural și noile modalități de exprimare artistică.\n\nOne Night Gallery// Love RIZI este posibil cu ajutorul partenerilor care sprijină inițiativele culturale și artistice prin noile media.\n\nPurtarea măștii care să acopere atât gura, cât și nasul și menținerea unei distanțe sigure față de cei din jur sunt obligatorii pe întreaga suprafață a expoziției.\n\nONE NIGHT GALLERY este prima galerie de new media art din România care îmbină arta și tehnologia într-un nou concept de expoziție ad-hoc și susține tinerii artiști români. One Night Gallery este o punte între artist și public, care îi provoacă pe artiști să folosească noi instrumente de storytelling digital și să creeze proiecte care integrează realitatea virtuală, realitatea augmentată, video mapping, inteligență artificială, animație, sound design și instalații interactive.",
  "metadata": {
    "original_file": "Ieseanul_0091.html"
  }
}