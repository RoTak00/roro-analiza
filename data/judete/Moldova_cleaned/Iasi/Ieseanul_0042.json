{
  "title": "Târgul de Cariere: 40 de companii, aproximativ 1.000 de job-uri și oportunități de dezvoltare, în acest weekend, la Palas",
  "content": "Economiști, consilieri juridici, ingineri software și hardware, programatori, mecanici sau chimiști sunt câteva dintre job-urile la care vei putea aplica în acest weekend, în cadrul Târgului de Cariere, de la Palas. Timp de două zile, în Atrium vei putea descoperi oameni noi, oportunități de dezvoltare și locuri de muncă, atât pentru cei care doresc o schimbare în carieră, cât și internship-uri pentru studenți. Preh, IULIUS, Michelin, Sevio, Veeam, GoDaddy, Continental, Bandwidth sunt câteva dintre companiile prezente la Târgul de Cariere.\n\nTârgul de Cariere se întoarce la Iași toamna aceasta cu numeroase oportunități profesionale și zeci de angajatori din diverse domenii de activitate. Evenimentul va avea loc pe 14 și 15 octombrie 2022 , între 10:00 și 18:00 , în Atriumul Palas Mall. La eveniment și-au confirmat deja prezența 40 de companii și sunt așteptați aproximativ 6.000 de candidați .\n\nPrintre pozițiile deschise în cadrul companiilor participante se numără: specialiști în relații și suport clienți , consultanți financiari , ingineri software și hardware , programatori , mecanici , operatori back office , ingineri electroniști , chimiști , team leaderi , agenți de vânzări , testeri , operatori de producție , studenți pentru diverse internshipuri .\n\nÎn cadrul evenimentului „Târgul de Cariere” va fi prezentă și compania IULI US, dezvoltatorul ieșean al ansamblurilor mixed-use de regenerare urbană Palas Iași și Iulius Town Timișoara și a rețelei Iulius Mall din Suceava, Iași și Cluj-Napoca. Dacă vrei să afli mai multe despre paleta de job-uri disponibile, îi poți întreba pe reprezentanții de la stand. Leasing Manager , economist , audit intern junior , consilier juridic junior , asistent relații cu publicul , i ngineri în diferite domenii (instalații electrice, construcții civile), tehnicieni sunt doar câteva dintre pozițiile pe care compania le va prezenta în cele două zile de târg.\n\n„ Toamna aceasta căutăm oameni care caută oportunități de carieră, răspunsuri, un nou job, un nou început, vise împlinite sau poate chiar un job mai potrivit profilului lor, iar pentru aceasta la Târgul de Cariere aducem candidații față în față cu oportunitățile care contează ”, a declarat Maria Petruța , PR Manager la Târgul de Cariere .\n\nEdiția de toamnă va fi marcată de prezența unui număr mare de companii din diferite sectoare de activitate, care sunt nerăbdătoare să prezinte candidaților ofertele de angajare. Printre acestea se află și Michelin , companie ce își mărește echipa după fiecare ediție, oferind celor proaspăt angajați și posibilități de relocare. Domeniile producție și tehnică sunt și ele bine reprezentate la Târgul de Cariere, prin intermediul unor companii precum Grenzebach CNUD EFCO , Lear Corporation , Mennekes Electric sau Hanna Instruments , care au pregătit o ofertă variată de joburi. Diversificată este și paleta companiilor din domeniul IT, prezente la eveniment. Sevio , Veeam , GoDaddy sau Kerv Digital sunt doar câteva dintre brandurile care așteaptă cu nerăbdare candidații la Palas Mall.\n\nDe asemenea, dacă ești interesat de o carieră în domeniul auto & automotive, poți afla mai multe direct de la reprezentanții unor companii precum Vitesco Technologies , Alten Delivery Center Romania , Preh sau Continental . Pregătiți pentru interacțiunile față în față sunt și reprezentanții CRIF România , care își doresc să descopere și să recruteze noi talente în domeniul servicii & BPO. De la Târgul de Cariere nu vor lipsi nici Bandwidth sau Kaufland , care vin cu numeroase oportunități profesionale și ultimele noutăți din domeniul lor de activitate. În același timp, persoanele interesate de un loc de muncă în străinătate îl pot obține participând la eveniment, deoarece la Târgul de Cariere vor lua parte diverse companii de recrutare, care oferă posibilitatea candidaților de a aplica și de a obține un job în străinătate, în țări precum Germania, Belgia sau Danemarca.\n\nO noutate absolută vine din partea companiei Marquardt , care aduce la Târgul de Cariere modulul DemoCar , prin care prezintă vizitatorilor tehnologiile inovative ce vor echipa cockpitul automobilelor în viitor. Cum va arăta interiorul unui automobil? Cum se va schimba interfața cu utilizatorul? Compania Marquardt, expertă în mecatronică interactivă, ne invită în viitor pentru a experimenta produsele sale inovative într-un mediu interactiv. Pe scurt: DemoCar sau Mașina Viitorului.\n\nTârgul de Cariere, alături de BestJobs , partenerul de recrutare din acest sezon, abia așteaptă să ofere candidaților sfaturi utile în carieră. De asemenea, refugiații ucraineni prezenți la eveniment vor fi ajutați și îndrumați de Federația Organizațiilor Neguvernamentale pentru Servicii Sociale (FONNS) și Centrul de Asistență Umanitară și Socială pentru Refugiați CTR Nicolina, astfel încât să poată identifica primele oportunități de carieră din țara noastră, în funcție de profilul profesional. În acest scop, standurile companiilor cu locuri de muncă disponibile pentru ucraineni vor avea un semn distinctiv, cu scopul de a-i ajuta pe aceștia să se orienteze mai ușor în evenimentul susținut de Primăria Municipiului Iași.\n\nÎntâlnirile față în față cu recrutorii vor fi completate de livestream-ul din studioul mobil aflat la fața locului, care va aduce în prim-plan detalii despre locurile de muncă disponibile și interviuri cu reprezentanții companiilor pe diverse teme. Acesta va fi difuzat pe canalele de Facebook , LinkedIn , YouTube ale evenimentului și pe targuldecariere . ro în prima zi a evenimentului.\n\nChiar dacă primul pas spre angajare e față în față, poți aplica și online la joburile existente, cu ajutorul unui cont creat înainte, în timpul, dar și după eveniment, pe platforma targuldecariere.ro/iași.",
  "metadata": {
    "original_file": "Ieseanul_0042.html"
  }
}