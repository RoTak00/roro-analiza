{
  "title": "Pisica blândă care poate zgâria rău pe platourile de la Bollywood. Iulia şi Katrina se luptă pentru Salman",
  "content": "Salman, nu mă enerva. Încă sunt relaxată, dar nu cred că vrei să vezi adevăratul uragan Katrina\n\nDincolo de unele performanţe obţinute în showbizul indian, Iulia Vântur se confruntă cu reacţiile negative din partea unor fani ai lui Salman Khan care nu agreează deloc perspectiva mariajului celor doi. La fiecare postare a Iuliei pe Facebook, apare şi un card de comentarii negative din zona Indiei: “Părul e ok, dar zâmbetul tău e oribil. Nu ştiu cum de poţi fi pe coperta unei reviste. Asta înseamnă să fii sexy sau frumoasă în ţara ta?” … „Femeie neruşinată! Te rog, pleacă înapoi în România!”… „Te rog, nu te întoarce în India. Înfăţişarea ta este foarte urâtă. Nu eşti pentru Salman. Salman şi Katrina sunt cel mai frumos cuplu din lume!”. Hopa, dar cine e Katrina? Este vorba de Katrina Kaif, o actriţă, se pare, foarte apreciată de publicul indian şi care este văzută tot mai des în preajma lui Salman Khan. Cei doi au fost văzuţi împreună la un festival de film după proiecţia noului film al starului bollywoodian, Tiger Zinda Hai. Salman a făcut câteva poze cu figura Katrinei şi le-a difuzat imediat pe contul de Instagram al actriţei, alimentând astfel zvonurile unei relaţii între cei doi.",
  "metadata": {
    "original_file": "Ieseanul_0285.html"
  }
}