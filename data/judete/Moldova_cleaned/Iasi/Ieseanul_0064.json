{
  "title": "Labirintul Iepurașului, cel mai așteptat egg-hunt, și expoziție cu 36 de tarantule exotice, din acest weekend, la Palas",
  "content": "Iepurașul de Paște a ajuns mai repede în Palas și a pregătit surprize dulci pentru cei mici și momente pline de distracție. Delicioasele ouă de ciocolată au fost ascunse de simpaticul urecheat în labirintul din Atrium, iar copiii sunt așteptați la un super egg-hunt. Tot în Atrium, părinții și cei mici pot să descopere și expoziția The Taranterra Project, unde sunt expuse 36 de exemplare de tarantule exotice.\n\nÎn perioada 8 – 22 aprilie 2022 , Iepurașul de Paște va fi prezent în Palas, unde le propune copiilor o adevărată vânătoare de comori. În Atrium este amenajat un labirint din plante naturale, unde au fost ascunse ouă de ciocolată, pe care cei mici trebuie să le găsească. „Labirintul Iepurașului” este dedicat copiilor până în 11 ani și este deschis de luni până vineri , în intervalul orar 14.00 – 20.00 , iar sâmbătă și duminică , între orele 10.00 și 20.00 . Pe lângă momentele distractive, „Labirintul Iepurașului” îi ajută pe cei mici să își dezvolte simțul orientării, perspicacitatea, dar și abilitatea de a colabora cu alți pitici. În labirint vor intra grupuri de câte trei copii , fiecare va extrage câte un bilețel cu o culoare diferită , iar în funcție de culoare, aceștia trebuie să găsească trei boluri unde sunt ascunse surprizele . În total, sunt ascunse 9 vase, câte trei aferente fiecărei culori.\n\nDupă ce se îndulcesc cu bunătățile găsite în labirint, cei mici sunt așteptați la The Taranterra Project . În terarii speciale , care reproduc fidel habitatul natural , 36 de tarantule sunt expuse în Atriumul Palas până pe 17 aprilie . Fiind o expoziție educativă, în cadrul The Taranterra Project vizitatorii vor putea să afle informații interesante despre aceste specii exotice, printre care: câți ani trăiesc, cum se apără de prădători, când a fost folosită prima dată denumirea de tarantulă, dar și multe altele. Vino împreună cu cel mic și descoperiți impresionanta lume a arahnidelor! Accesul este gratuit.\n\nDacă ești în căutarea cadoului perfect pentru sărbătorile pascale, tot în Atriumul Palas te așteaptă antreprenorii locali , în cadrul târgului Produs în Iași , unde vei putea alege din gama de articole realizate de antreprenorii autohtoni.",
  "metadata": {
    "original_file": "Ieseanul_0064.html"
  }
}