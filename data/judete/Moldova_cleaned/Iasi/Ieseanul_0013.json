{
  "title": "Ieșenii mănâncă mai des în oraş – cele mai căutate locații sunt cele cu specific american",
  "content": "Ieșitul la restaurant este o metodă ideală de petrecere a timpul liber și deconectare de la probleme cotidiene, iar conform studiilor din domeniul HORECA, din ce în ce mai mulți români au început să savureze masa în oraș. Și apetitul ieșenilor pentru mâncatul la restaurant a crescut, iar food court-urile sunt printre primele alegeri pe care le fac atunci când vine vorba de luat masa în oraș. Aceştia optează, în special, pentru preparatele cu specific american, dar și pentru cele din bucătăria chinezească.\n\nPentru ieșeni și nu numai, Palas este una dintre destinațiile de neratat, atât pentru petrecerea timpului liber, relaxare pe iarbă, cât și pentru a beneficia de serviciile pe care proiectul mixed-use le pune la dispoziție într-un singur loc. Și când vine vorba de mâncat în oraș, ieșenii merg frecvent în Palas datorită diversității și a numărului mare de restaurante care propun un adevărat globtrotter culinar. Doar în zona de food court se regăsesc aproximativ 30 de locaţii, peste 1.100 locuri în interior şi alte 410 în cele două terase exterioare.\n\nO zi de sâmbătă obişnuită, la ora prânzului. Food court-ul Palas este aproape plin, la fel şi terasele de la parter, iar mâncarea preferă pare a fi cea tipic americană. Burgeri, crispy strips, hot wings, wraps şi alte preparate de la KFC , Mc Donald\\’s și Mesopotamia se numără printre preferinţe. Însă, bucătăria chinezească se află și ea printre alegerile ieșenilor, pe lista gurmanzilor fiind Chinese Express , Kung Food şi Noodle Pack . Și gusturile mediteraneene au prins printre ieșeni, prima opţiune fiind Spartan , care propune arome grecești. Șaorma și gusturile românești îi atrag în aceeași măsură pe pofticioși, astfel că Mado și Casa Tradiției sunt printre alegerile frecvente, alături de Pizza Hut , Taco Bell , YUMM , Cartofisserie , Mr.Pott și Matryoshka . În ceea ce privește mâncarea reinterpretată, ce propune gusturi noi, în combinații exotice, ieșenii sunt atrași de restaurantele Pep&Pepper , creperia Bruno , Salad Box , Spleand`Eat , FryDay și Subway . Când se gândesc la arome italienești, Veneto și Rigatoni sunt primele numele alese, iar pentru gusturi de pe alte continente, lista este completată de SushiVo și TajMahal .\n\nDacă Palas se adresează în special familiilor și unui public foarte variat, Iulius Mall, datorită poziţionării în campusul studențesc Tudor Vladimirescu, are un public format în mare parte din tineri. Preferințele culinare ale studenților nu diferă foarte mult, KFC , McDonald\\’s , Mesopotamia , Kung Food , Mado , Noodle Pack , Yumm și Ospățul Zeilor se află şi aici printre cei mai căutați operatori din food court. Osteria Moo , restaurantul à la carte de la parter, care dispune și de o terasă exterioară, este una dintre locațiile preferate a celor care vor să savureze preparate cu specific italian. Tinerilor le plac cartofii prăjiți de la Cartofisserie , dar și gusturile românești de la Mr. Pott , nu refuză salatele răcoritoare de la Salad Box , dar nici preparatele de la Matryoshka . Aromele internaționale le încearcă de la Chido – Mexican Kitchen , La Piadina , Rigatoni, SushiVo și Vietnam Express . În materie de dulce, cei mai mulți încearcă gogoşile cu glazuri apetisante de la Donuterie sau clătitele de la Clătita Uriașă .",
  "metadata": {
    "original_file": "Ieseanul_0013.html"
  }
}