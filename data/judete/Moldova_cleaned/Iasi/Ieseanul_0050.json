{
  "title": "Vanilie cu șofran, migdale caramelizate și ciocolată roz, printre cele 20 de sortimente delicioase de înghețată artizanală, la Cremeria Gioelia din Palas",
  "content": "După inaugurarea primei sale locații din Iași, la Palas, Gioelia Cremeria, brand de înghețată artizanală, a devenit una dintre cele mai iubite gelaterii din Iași. Gioelia propune o revenire la aromele simple, o înghețată artizanală făcută cu grijă și dăruire ce are ca rezultat o aromă unică, proaspătă și autentică.\n\nGustul incredibil și înghețata cremoasă sunt cele două motive care te fac să revii și să încerci câte o nouă aromă de la Gioelia Cremeria din Palas . Înghețata este preparată zilnic în laboratorul propriu, din materie primă de cea mai înaltă calitate, având o bază cremoasă din lapte gras de 3,5% și frișcă lichidă , la care se adaugă preparatul de bază, cum ar fi, spre exemplu, fisticul pur , pe care îl aduc din zona Bronte a Italiei , recunoscută pentru culturile de fistic. În același timp, Gioelia Cremeria folosește doar fructe de sezon , astfel că , doar în această perioadă , pofticioșii se pot bucura de înghețata cu pepene galben.\n\nGioelia Cremeria se află la nivelul -3 al Palas , lângă cafeneaua La Corniche , iar design-ul locației reamintește de cochetele gelaterii italiene din zona Emilia Romagna, zonă de unde a fost inspirat și numele locației. Un loc cozy și luminos, care te îmbie să te bucuri de o înghețată delicioasă, în timp ce te relaxezi pe terasa exterioară, din parcul Palas.\n\nÎn gama de produse a Gioelia se regăsesc peste 20 de arome pe care le poți încerca: Gioelia , înghețată cu caramel sărat, topping de caramel sărat, muguri de pin, fistic și migdale caramelizate, Siciliana , înghețată cu pastă de migdale, topping de fistic și migdale prăjite, Vanilie cu șofran : înghețată de vanilie cu șofran și zmeură și fistic prăjit , Bacio ruby : înghețată cu ciocolată roz, topping cu alune și ciocolată albă.\n\nCei care vor o aroma clasică pot opta pentru ciocotella , cremă catalană , arahide sărate , fistic și migdale , panna cota și caramel , vanilie sau alune. La Gioelia Cremeria mai poți încerca și un desert specific sicilian, cannoli , torturi pe bază de înghețată , dar și Bicchierini – un pahar atractiv cu înghețată semifreddo . În același timp, iubitorii de înghețată pot să își aleagă tipul de cornet preferat: simplu, cu bomboane, fistic sau cocos.\n\nGioelia Cremeria este apreciată la nivel național, având locații în mai multe orașe, precum: București, Brașov, Cluj-Napoca, Mamaia, Craiova și Timișoara. În rețeaua IULIUS, Gioelia Cremeria este prezentă în Iulius Mall Cluj, Iulius Town Timișoara și în Palas Iași.\n\nSezonul cald este aici, iar o înghețată artizanală este mai mult decât bine-venită în zilele toride de vară. Vino la Gioelia Cremeria din Palas și descoperă cea mai cremoasă înghețată !",
  "metadata": {
    "original_file": "Ieseanul_0050.html"
  }
}