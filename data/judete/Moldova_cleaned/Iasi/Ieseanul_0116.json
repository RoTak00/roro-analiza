{
  "title": "Oportunitate pentru tineri! Internship plătit la IULIUS, în marketing, vânzări, contabilitate și alte domenii",
  "content": "Îți dorești un start de succes în carieră, o modalitate excelentă pentru a dobândi experiență practică, șansa de a cunoaște profesioniști din domeniul pentru care te pregătești și de a interacționa cu oameni cu pasiuni comune? Au început înscrierile pentru ediția din 2021 a programului de internship „Rising Stars at IULIUS”, iar dacă ești gata pentru o aventură plină de provocări și lucruri noi de învățat în domeniile: vânzări, marketing, PR, financiar, contabilitate și HR, aplică aici bit.ly/internship-la-iulius .\n\nCompania IULIUS oferă și în 2021 studenților din anii terminali și masteranzilor oportunitatea de a îmbina armonios noțiunile teoretice dobândite în timpul facultății cu cele practice, exersate prin intermediul programului de internship „Rising Stars at IULIUS ”. 34 de poziții de internship plătit sunt deschise în proiectele IULIUS din Iași, Timișoara , Cluj-Napoca și Suceava. Astfel, dacă ești o persoană ambițioasă, dornică să dobândești competențe în real – estate și mall management, dar să te dezvolți și pe plan personal, înscrie-te aici bit.ly/internship-la-iulius , până duminică, 16 mai 2021 .\n\nDurata internship-ului plătit este de 3 luni , iar tu ai posibilitatea să te implici în proiecte și aplicații practice în echipă, alături de un mentor, pe domenii precum : leasing, unde vei învăța cum să închiriezi spații în mall sau publicitare, vei participa la crearea unor campanii de marketing, vei afla cum se consolidează imaginea companiei și despre strategiile de PR, vei descoperi importanța cifrelor la departamentele financiar și contabilitate și te vei familiariza cu procesul de recrutare și tot ce ține de HR . Descoperă posturile disponibile din fiecare oraș: bit.ly/internship-la-iulius !\n\nLa finalul programului, cei 34 de interni vor avea șanse reale de angajare, în domeniul în care sunt pregătiți. Răzvan este un exemplu în acest sens, rămânând în echipa IULIUS ca urmare a programului anterior de internship. „ Pentru mine, internship-ul a fost primul pas către domeniul financiar-contabil, unul extrem de important. Prin intermediul acestui program am reușit să mă dezvolt pe plan profesional, într-un ritm extrem de alert, datorită profesionalismului, răbdării și modului de explicare și structurare a noțiunilor din partea echipei IULIUS”, declară Răzvan, director economic, parte din echipa IULIUS de 2 ani și 6 luni.\n\nLa Iași , sunt disponibile 22 de locuri , în departamentele vânzări, financiar , contabilitate, marketing, HR și PR , iar dacă îți dorești să faci parte din echipă, trebuie să fii curios, dinamic, cu spirit colaborativ , să ai cunoștințe de limbă engleză și să fii bun utilizator al pachetului Microsoft Office.\n\n„Un proces de învățare pas cu pas, cu un mentor dedicat și o echipă primitoare mi-au alungat temerile cu privire la noul început în carieră. La acestea s-a mai adăugat și o abordare personalizată, cu alte cuvinte, o atenție deosebită pentru punerea în valoare a calităților mele”, spune Roxana, marketer de 1 an și 9 luni în cadrul companiei.\n\nProgramul de internship „Rising Stars at IULIUS ” face parte din strategia de sustenabilitate și implicare pe cele trei direcții – educație, mediu și comunitate – a companiei IULIUS și vine în completarea cursului de Real Estate Business Management, lansat în luna februarie. Susținut de specialiști ai companiei la Facultatea de Economie și Administrarea Afacerilor din cadrul Universității „Alexandru Ioan Cuza” Iași, cursul este o platformă activă de formare pentru 70 de studenți.\n\nIULIUS este singurul dezvoltator și operator român de proiecte de regenerare urbană și deține, la nivel național, ansamblurile mixed-use Palas Iași și Iulius Town Timișoara , precum și rețeaua Iulius Mall , în orașele Iași, Suceava, Cluj-Napoca . Totodată, este în topul național pe piața office, cu 13 clădiri verzi de birouri premium în operare (7 clădiri în Palas Iași, 3 clădiri în Iulius Town Timișoara și 3 clădiri în proximitatea Iulius Mall Cluj).",
  "metadata": {
    "original_file": "Ieseanul_0116.html"
  }
}