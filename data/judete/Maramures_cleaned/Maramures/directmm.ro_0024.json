{
  "title": "Incendiat în timp de cel puțin 10 ori, Sighetu Marmației a reușit să renască iar și iar din propria-i cenușă",
  "content": "Anul acesta s-au împlinit 698 de ani de la prima atestare documentară a municipiului Sighetu Marmației. Orașul a trecut de-a lungul timpului prin multe încercări, însă de fiecare dată a renăscut.\n\nMai multe din istoria lui aflăm de la publicistul Teofil Ivanciuc:\n\n„Sighetul, capitală a Maramureșului începând din secolul al 14-lea și până în anul 1950, a trecut de-a lungul istoriei, printre altele, prin:\n\nRegatul Ungariei (ante 1326-1538),\n\n Principatul Transilvaniei (1538-1733, cu scurte ocupații austriece),\n\n Imperiul Habsburgic (1733-1867, minus Revoluția din 1848),\n\n Monarhia Austro-Ungară (1867-1918),\n\n Imperiul Țarist (3 zile în octombrie 1914)\n\n Republica Populară Ungară (1918-1919),\n\n Republica Huțulă (2 zile în ianuarie 1919),\n\n Regatul României (1919-1940),\n\n Regatul Ungariei (regența lui Horthy, 1940-1944),\n\n U.R.S.S. (ocupație militară, 1944-1945),\n\n Regatul României (1945-1947),\n\n România comunistă (1947-1989),\n\n România democratică (1989-azi).\n\nIncendiat în timp de cel puțin 10 ori, orașul a reușit să renască iar și iar din propria-i cenușă, și are destule de arătat și de povestit călătorilor veniți de pretutindeni”.",
  "metadata": {
    "original_file": "directmm.ro_0024.html"
  }
}