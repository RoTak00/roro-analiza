{
  "title": "Editorial de Marian Ilea: Prin Țara Chioarului",
  "content": "Pornim din Coaș, o comună de foști pietrari care secole la rând au muncit pentru „Cetatea Chioarului” în timpul imperiului austro-ungar. Dăm aici de una dintre puținele biserici de piatră construite în Maramureșul rural.\n\nÎn secolele trecute și imperiale exista un edict care permitea românilor să-și ridice doar biserici de lemn. În viziunea imperială, lemnul ar fi trebuit să putrezească nelăsând mărturii ale credinței oamenilor locului. La umbra acestui edict s-a ridica de către pietrarii coășeni, în anul 1730, o excepțională biserică de piatră azi monument istoric. Cum cei din Coaș munceau cu piatra, au obținut aprobarea să-și ridice biserica din piatră, semn că edictul imperial s-a putut fisura lăsând un monument de piatră ca la Coaș.\n\nLa Șomcuta Mare dăm la o pensiune de un emigrant venit din Coasta de Fildeș (Abidjan). Are vreo 40 și ceva de ani și în anul 2009 și-a păsăsit țara din pricină de război. S-a mai întors el acasă, a stat câteva săptămâni pe acolo, dar a revenit în Șomcuta Mare. E absolvent de Drept și consideră România ca o excepțională patrie care l-a adoptat.\n\nContinuăm drumul prin Țara Chioarului până la Buciumi. Ne oprim la un improvizat magazin în aer liber (tarabă) de lângă spațiul unde se confecționează pălării de Chioar. Treaba merge târâș-grăpiș, se cumpără și nu prea astfel de pălării! Ar fi păcat să se piardă meșteșugul!\n\nÎn loc de concluzie încheiem spunând că în Codru-Chioar mai rămân multe de văzut! Spațiul acesta e oarecum limitrof Băii Mari, dar oamenii ce-l populează trăiesc în zona unui rural plin de orgoliu, de fapt, de mândrie locală că face parte din lumea miraculoasă cândva a „Cetății Chioarului”.",
  "metadata": {
    "original_file": "directmm.ro_0086.html"
  }
}