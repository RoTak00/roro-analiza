{
  "title": "„Shura copiilor”, seară de lectură pentru prichindei, cu actrița Alexandra Sabrina Vanci",
  "content": "Sâmbătă, 23 noiembrie, ora 18.00, la Shura Bistro Caffe va avea loc evenimentul „Shura copiilor”, dedicat celor mici. Protagonista, actriță și mamă, Alexandra Sabrina Vanci va intra în pielea personajelor, lecturând trei cărți din seria „Dar Motan”,a autoarei Cristina Andone.\n\nCopiii prezenți vor pătrunde în lumea personajelor adorabile, explorând momente fantastice, dezvoltându-și imaginația. Activitățile de acest tip încurajează copiii să fie atenți și să-ș i cultive răbdarea, ascultând poveștile citite cu expresivitate de actrița Alexandra Sabrina Vanci. O astfel de experiență poate trezi interesul celor mici pentru cărți, oferindu-le ocazia de a comunica și de a lega noi prietenii.",
  "metadata": {
    "original_file": "directmm.ro_0101.html"
  }
}