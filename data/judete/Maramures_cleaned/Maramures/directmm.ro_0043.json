{
  "title": "Tradiții și obiceiuri de Lăsata Secului",
  "content": "Lăsata Secului este ziua în care, pe lângă masa bogată cu carne, ouă și brânzeturi, creștinii respectă o serie de tradiții și obiceiuri. Potrivit calendarului Creștin Ortodox, Lăsata Secului de dinaintea Postului Crăciunului are loc în fiecare an, pe 14 noiembrie. Încă de la primele ore ale dimineții, femeile încep să pregătească bucatele pentru prânz sau pentru cină, apoi duc la biserică pentru a fi sfințite și împărțite placinta cu brânză, vin și friptură, dar și turte din mălai.\n\nUn obicei din străbuni spune că, în ziua de Lăsata Secului, credincioșii trebuie să ia masa cu familia și cu prietenii pentru a se apăra de boli și pentru ca pământurile acestora să fie ferite de grindină. Iar după ce vor termina de mâncat, trebuie să strângă resturile într-o față de masă și să le arunce a doua zi la prima oră. După masa festivă, toate vasele sunt bine curățate, pentru că, tot ele vor fi folosite la gătit ți în timpul postului, atunci când credincioșii care țin cu adevărat obiceiul, nu se ating de niciun strop de grăsime animală. Potrivit unei alte tradiții, vasele în care s-a gătit mâncare de Lăsata Secului trebuie să se spele și să se pună cu gura în jos, pentru ca spiritele rele să nu intre în casă.\n\nÎn unele zone, seara, după ce s-a servit masa, credincioșii trag focuri de armă pentru a alunga spiritele rele. Un alt obicei de Lăsata Secului este cel al „focurilor purificatoare”. În această seară, oamenii de la sate merg pe dealuri și aprind focuri pentru a alunga spiritele rele.",
  "metadata": {
    "original_file": "directmm.ro_0043.html"
  }
}