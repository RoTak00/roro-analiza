{
  "title": "Noi reguli pentru cei care obțin venituri din chirii",
  "content": "Agenția Națională de Administrare Fiscală (ANAF) a publicat recent un nou ghid pentru persoanele car realizează venituri din închirierea unor bunuri mobile și imobile din patrimoniul personal. De asemenea, au fost făcute publice noile taxe și impozite pe care aceștia trebuie să le achite statului.\n\nPotrivit noului Ghid, cei care obțin venituri din chirii trebuie să înregistreze contractul de închiriere în termen de 30 de zile de la încheirea lui.\n• În cazul persoanelor fizice care închiriază altor persoane fizice, venitul net se stabilește prin deducerea unei cote de 20% din venitul brut pentru cheltuieli, iar impozitul este de 10% aplicat pe venitul net;\n• Pentru persoanele fizice care închiriază persoanelor juridice, venitul brut include cheltuielile suportate de chiriaș, iar impozitul este reținut și declarat de plătitor.\n\nDacă veniturile anuale estimate sunt cel puțin egale cu 6 salarii minime brute pe țară, contribuabilii datorează CASS. Impozitele și contribuțiile pot fi plătite prin card bancar, virament bancar sau mandat poștal.\n\n Anumite operațiuni de închiriere sunt scutite de TVA, dar există opțiunea de a opta pentru taxare, care trebuie notificată autorităților fiscale. Nedepunerea declarațiilor fiscale poate fi sancționată cu amenzi ce pot varia între 50 și 500 lei.",
  "metadata": {
    "original_file": "directmm.ro_0171.html"
  }
}