{
  "title": "Producătorii de legume și fructe, obligați să se înscrie la Direcțiile sanitar-veterinare",
  "content": "Luni, 4 noiembrie, Autoritatea Națională Sanitară Veterinară pentru Siguranța Alimentelor (ANSVA) a lansat în dezbatere un proiect de ordin care are modifică și completează normele sanitare veterinare referitoare la procedura de înregistrare a activităţilor de obţinere şi de vânzare directă şi/sau cu amănuntul a produselor alimentare de origine animală sau nonanimală din gospodăriile țărănești. Producătorii primari de legume şi fructe care deţin o gospodărie ţărănească de legume şi fructe trebuie să se înregistreze la direcția sanitar-veterinară și pentru siguranța alimentelor județeană, respectiv a municipiului București, prin notificarea activităţilor lor, de obţinere şi vânzare a produselor prelucrate din legume şi fructe.\n• o notificare în care se înscriu activitățile desfășurate și locurile de valorificare a produselor obţinute, conform modelului din Anexa nr. 21 la norma sanitară veterinară şi pentru siguranţa alimentelor;\n• copie de pe actul de identitate al producătorului primar;\n• documentul din care să rezulte starea de sănătate a producătorului și a membrilor familiei sale;\n• copia atestatului de producător și o copie a carnetului de comercializare a produselor din sectorul agricol, eliberat de primării sau după caz, copia atestatului de gospodărie țărănească şi o copie a carnetului de comercializare, eliberate de Cooperativa Agricolă, în baza Legii nr. 566/2004 a cooperației agricole, cu modificările și completările ulterioare;\n• dovada care atestă că au fost achitate tarifele prevăzute în legislația specifică în vigoare.\n\nCantitatea totală de produse prelucrate din legume și fructe, obținute într-o gospodărie ţărănească de legume şi fructe este limitată la maxim 800 kg/an.",
  "metadata": {
    "original_file": "directmm.ro_0153.html"
  }
}