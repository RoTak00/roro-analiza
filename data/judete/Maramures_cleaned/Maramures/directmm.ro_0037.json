{
  "title": "Liceul Tehnologic Marmația, 50 de ani de activitate; Cu acest prilej a fost binecuvântată și sfințită capela din cadrul unității de învățământ",
  "content": "Sărbătoare la Liceului Tehnologic Marmația. Se împlinesc 50 de ani de activitate a instituției de învățământ sighetene, iar cu acest prilej azi, 14 noiembrie, a fost binecuvântată și sfințită capela din cadrul acesteia.\n\n„Cu binecuvântarea Preasfințitului Părinte Iustin, Episcopul Maramureșului și Sătmarului, azi 14 noiembrie, a fost binecuvântată și sfințită Capela din cadrul Liceului Tehnologic Marmația de către un sobor de preoți, într-un cadru festiv, la împlinirea a 50 de ani de activitate a instituției de învățământ sighetene.\n\nAceastă Capelă a fost amenajată la propunerea și prin râvna neobosită a doamnei prof. Natasa Docineți susținută de doamna director Adriana Vescan și de mulți alți binefăcători iar azi având binecuvântarea Chiriarhului nostru aceasta a fost dăruită Lui Dumnezeu, ca dascălii, elevii și toți cei care-i vor trece pragul să se umple de har, de liniște și de lumină. Capela are în vecinătate un atelier pentru ora de religie și o sală pentru arte plastice”, transmite Dan Sidău, protopopul Sighetului.",
  "metadata": {
    "original_file": "directmm.ro_0037.html"
  }
}