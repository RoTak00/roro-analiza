{
  "title": "Soprana Cristina Ioan va concerta la Casa de Cultură a Studenților „Dumitru Fărcaș” Cluj Napoca",
  "content": "Miercuri, 30 octombrie 2024, ora 19.00, la Casa de Cultură a Studenților „Dumitru Fărcaș” Cluj Napoca va avea loc spectacolul „Cântece patriotice românești de ieri și de azi”. Vor urca pe scenă: Muzica Militară a Diviziei 4 Infanterie „Gemina”, Muzica Militară a Brigăzii 81 Mecanizată „General Grigore Bălan” și Corala Voci Transilvane a Casei de Cultură a Studenților „Dumitru Fărcaș”. Solista evenimentului va fi prof.dr.Cristina-Mioara Ioan, vocea Fanfarei Municipale Baia Mare, de aproape 20 de ani. În această seară, ea va transmite publicului clujean bucurie și emoție, prin glasu-i expresiv și inconfundabil.",
  "metadata": {
    "original_file": "directmm.ro_0132.html"
  }
}