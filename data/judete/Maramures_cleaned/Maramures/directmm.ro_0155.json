{
  "title": "Ajutor pentru fermierii afectați de seceta severă",
  "content": "Joi, 24 octombrie, Comisia Europeană a aprobat schema de ajutor de stat a României, în valoare de două miliarde de lei (400 milioane de euro), având ca scop despăgubirea fermierilor pentru pagubele suferite din cauza secetei severe între septembrie 2023 și august 2024.Pentru a beneficia de ajutoare, producătorii agricoli trebuie să fi pierdut cel puţin 30% din culturi în perioada cuprinsă între toamna lui 2023 şi vara lui 2024 din cauza secetei. Schema este deschisă producătorilor agricoli, care au fost afectaţi în mod direct de seceta severă, pentru 39 de culturi (precum grâu, triticale, orz, ovăz, rapiţă, floarea soarelui şi porumb).\n\nConform schemei aprobate de Executivul comunitar, ajutoarele vor fi sub forma unor granturi directe. Sprijinul este de maximum 1.000 de lei (200 de euro) pentru fiecare hectar în cazul unor pierderi de 100%, şi nu va depăşi 30% din costurile eligibile. Ajutoarele vor fi acordate până la data de 31 decembrie 2024.Comisia a concluzionat că măsura este necesară, adecvată şi proporţională pentru a remedia o perturbare gravă a economiei unui stat membru, în conformitate cu articolul 107, alineatul (3) litera (b) din TFUE şi cu condiţiile prevăzute în cadrul temporar. Pe această bază, Comisia a aprobat schema în temeiul normelor UE privind ajutoarele de stat.\n\nSprijinul este de maximum 1.000 de lei (200 de euro) pentru fiecare hectar în cazul unor pierderi de 100%, şi nu va depăşi 30% din costurile eligibile. Ajutoarele vor fi acordate până la data de 31 decembrie 2024.",
  "metadata": {
    "original_file": "directmm.ro_0155.html"
  }
}