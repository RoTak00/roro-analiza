{
  "title": "În Târgu Lăpuș se va organiza prima ediție a evenimentului \"Poveste de iarnă\"",
  "content": "În perioada 5-7 decembrie, în Târgu Lăpuș se va desfășura prima ediție a evenimentului „Poveste de iarnă”.\n\nAcesta este organizat de Primăria Orașului Târgu Lăpuș, în colaborare cu Centrul de Informare Turistică și Clubul de Artă Zestrea.\n\nTimp de trei zile, artiști îndrăgiți, ansambluri, coruri și grupuri vocale vor vesti Nașterea Domnului. De asemenea, se va organiza un frumos Târg de Crăciun.\n\n„Amplasat în centrul orașului, Târgul de Crăciun va oferi o gamă variată de cadouri și delicii culinare locale, realizate de mâinile iscusite ale meșterilor populari, artizanilor și producătorilor locali!\n\nAtmosfera va fi completată de spectacolele de colinde și scenete, iar luminițele de poveste ne vor introduce în magia sărbătorilor de iarnă!”, anunță Centrul de Informare Turistică Târgu Lăpuș.\n\nPe afișul de mai jos găsiți mai multe detalii.",
  "metadata": {
    "original_file": "directmm.ro_0004.html"
  }
}