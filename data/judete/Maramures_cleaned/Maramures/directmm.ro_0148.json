{
  "title": "„Familia Pop”, o comedie la care spectatorii băimăreni vor fi serviți cu bună dispoziție",
  "content": "Comedia „Familia Pop” este spectacolul care se joacă la Teatrul Municipal Baia Mare, din toamna anului 2023, fiind o creație colectivă, după un text de Mihai Nae. Casa familiei Pop, situată vis-a-vis de un cimitir, face ca strigoii să se cuibărească în imaginația copiilor, părinților, bunicilor și chiar a vecinilor. Spectacolul reflectă viața cotidiană a unei familii obișnuite, punând în scenă situații amuzante și provocări de zi cu zi, cu care publicul se poate identifica.\n\nPe durata a 90 de minute, „Familia Pop” le va oferi băimărenilor o oportunitate de a se delecta cu o reprezentație plină de umor. Spectatorii vor avea parte de o atmosferă unică, plină de energie și surprize, care le va îmbunătăți starea de spirit.",
  "metadata": {
    "original_file": "directmm.ro_0148.html"
  }
}