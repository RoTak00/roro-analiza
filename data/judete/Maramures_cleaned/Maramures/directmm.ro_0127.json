{
  "title": "Sesiunea de comunicări științifice „Valorile satului românesc - trecut, prezent și viitor”",
  "content": "Joi, 7 noiembrie, ora 9.30, în Sala de conferințe a Bibliotecii Județene „Petre Dulfu” Baia Mare va avea loc deschiderea Sesiunii de comunicări științifice „Valorile satului românesc – trecut, prezent și viitor”. Evenimentul este organizat în perioada 7-8 noiembrie 2024, în parteneriat de către: Consiliul Județean Maramureș, Muzeul Județean de Etnografie și Artă Populară Maramureș, Biblioteca Județeană „Petre Dulfu” Baia Mare și Facultatea de Litere-CUNBM-UTCN.\n\nSatul maramureșean, și în general cel românesc, a reușit datorită mediului social și cultural să dea naștere la vechi tradiții și obiceiuri. În același timp a fost mediul care a perpetuat fără intrerupere stilul de viață care a făcut posibilă transmiterea din generație în generație a vechilor tradiții și obiceiuri. Așadar între comunitatea sătească și datini s-a impământenit de-a lungul timpului o relație de interdependență care la oraș s-a pierdut de mult timp. Spiritul rural, caracterizat de prezența unor relații strânse între membrii comunității și a credinței, este cel care face ca această zestre să fie păstrată. La sat comunitatea se află încă în centrul vieții. Aproape toți locuitorii se cunosc între ei, se salută. De asemenea credința este vie. Este legată organic de vechile tradiții și obiceiuri care au în același timp un strat precreștin. Satul se confruntă poate cel mai tare cu provocările modernității, a globalizării care, încet acaparează toate domeniile vieții sociale, economice, culturale.\n\nÎn ultima duminică din luna septembrie este sărbatorită Ziua Satului Românesc. Scopul acestui demers legislativ inițiat în anul 2020 este conservarea, promovarea și dezvoltarea satelor. Aceasta zi constituie un bun prilej de a vorbi despre satul maramureșean care trece prin niște schimbări profunde.",
  "metadata": {
    "original_file": "directmm.ro_0127.html"
  }
}