{
  "title": "Ajutor de stat pentru producătorii de cartofi",
  "content": "În ședința din 22 februarie 2024 a fost aprobată schema „Ajutor de minimis pentru aplicarea programului de susținere a producției de cartof de consum.” Actul normativ vizează acordarea unui ajutor de minimis pentru susținerea producției de cartofi de consum. Potrivit Ministerului Agriculturii și Dezvoltării Rurale, pentru anul 2024, suma totală alocată este în valoare de 11.483.880 lei (echivalentul a maximum 2.309.010 euro), iar cuantumul maxim al ajutorului de minimis de 200 euro/ha se acordă proporțional cu suprafața efectiv cultivată.\n\nPentru a obține sprijinul financiar, beneficiarii trebuie să utilizeze o suprafață cultivată cu cartof de consum de minimum 0,3 ha inclusiv și să obțină o producție de minimum 15 tone/ha, din care să comercializeze cel puțin 6 tone/ha, până cel târziu la data de 18 noiembrie inclusiv a anului de cerere.\n\nBeneficiarii pot fi din următoarele categorii:\n\nCererile de inscriere în program se fac odată cu intrarea în vigoare a actului normativ. Data limită este de 20 mai a anului de cerere, inclusiv.\n\nValorificarea producției se face până cel târziu la data de 18 noiembrie inclusiv a anului de cerere.\n\nPentru înscrierea în program se vor depune următoarele documente justificative: – copia rapoartelor fiscale de închidere zilnică/bonul fiscal/factura/fila/filele din carnetul de comercializare. Documentele se vor depune până la data de 20 noiembrie inclusiv a anului de cerere.\n\nVerificările în teren se realizează de către DAJ și APIA, cu cel puţin 10 zile înainte de recoltare, în baza notificărilor solicitanților ajutorului de minimis.",
  "metadata": {
    "original_file": "directmm.ro_0195.html"
  }
}