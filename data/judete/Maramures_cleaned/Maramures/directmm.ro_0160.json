{
  "title": "66 de fermieri maramureșeni au intrat în posesia sumelor cuvenite pentru „Programul Tomata”",
  "content": "Conform Comunicatului pus la dispoziție de Direcția pentru Agricultură Județeană Maramureș, 66 de fermieri ai județului nostru au intrat în posesia sumei de 1.500 euro (echivalentul în lei) / fermier. Acești bani provin din implementarea schemei de ajutor de stat, aprobată prin O.U.G, nr. 13/ 2024, menită de a compensa parțial pierderile la cultura de tomate în spații protejate și cultura de usturoi, cauzate de criza provocată de agresiunea Rusiei împotriva Ucrainei. Suma totală aferentă tranșei I a fost de 488.406,6 roni.\n\nPentru a beneficia de a doua tranșă de 1.500 de euro din luna septembrie, fermierii trebuie să facă dovada valorificării unei cantități de 3 kilograme de tomate pe metru pătrat. La momentul facturării, fermierii atestați își vor viza carnetul de producător la primăria de care aparțin. Ca o noutate, în acest an nu mai este necesar certificatul fitosanitar. Documentele cu care fermierii dovedesc vânzarea producției se vor depune la primărie în perioada 15 iulie- 15 august.",
  "metadata": {
    "original_file": "directmm.ro_0160.html"
  }
}