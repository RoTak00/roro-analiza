{
  "title": "Asociația „Esperando” lansează campania „Darul pe roți”",
  "content": "Asociația Esperando desfășoară campania “Darul pe roți”, care are scopul de a dona fotolii rulante și alte tipuri de dispozitive persoanelor cu dizabilități. În perioada 3 – 13 decembrie, în intervalul orar 8-16, la Centrul de Zi Esperando, persoanele cu dizabilități care au nevoie de un fotoliu rulant, verticalizator sau alte tipuri de dispozitive asistive pot să aleagă, gratuit, unul care să li se potrivească. Această acțiune va aduce lumină și speranță în viața persoanelor care se confruntă cu o dizabilitate motorie și nu se pot deplasa. Reprezentanții Asociației precizează că produsele nu vor fi expediate prin poștă.\n\nPentru a intra în posesia produsului, doritorii trebuie să se prezinte la sediul Asociației Esperando, Colonia Topitorilor nr. 14, Baia Mare. Produsele sunt în stare de funcționare.",
  "metadata": {
    "original_file": "directmm.ro_0013.html"
  }
}