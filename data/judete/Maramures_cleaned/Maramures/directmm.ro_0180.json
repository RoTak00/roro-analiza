{
  "title": "Important pentru agricultori: la APIA se pot depune cereri de plată pentru anul 2024",
  "content": "Agenţia de Plăţi şi Intervenţie pentru Agricultură (APIA) demarează începând din 4 aprilie, Campania de primire a Cererilor de Plată pentru anul 2024.\n\nAstfel, în perioada 4 aprilie – 7 iunie, la Centrele APIA, fermierii vor putea depune Cererea de Plată pentru intervenţiile aferente sectoarelor vegetal şi zootehnic în anul 2024.\n\nȘi în acest an, fermierii vor putea depuneCererea de Plată prin accesarea aplicației IPA-Online din versiunea internet, conform Instrucţiunilorde utilizare IPA-Online (accesibile în aplicaţie).\n\nDacă cererea de plată cuprinde şi intervenții din sectorul zootehnic, solicitantul se va adresa întâi responsabilului APIA în vederea completării declaraţiei privind sectorul zootehnic șiulterior va completa cererea pentru suprafaţăprin intermediul aplicației IPA- Online.\n\nSe va completa o singură Cerere de Plată, chiar dacă se utilizează suprafeţe de teren în diferite localităţi sau judeţe. Persoana fizică, pe de-o parte, şi persoana fizică autorizată/întreprinderea familială/întreprinderea individuală, pe de altă parte, având acelaşi titular, depun o singură cerere de plată.\n\nDupă data limită de depunere a cererii de plată, fermierii trebuie să notifice în scris APIA cu privire la orice modificare a datelor declarate în cererea de plată şi în documentele doveditoare, în termen de 15 zile de la data modificării.\n\nFermierii care nu desfăşoară activitatea gricolă nu sunt eligibili la plată pentru suprafeţele/animalele neconforme.\n\nFermierii și alți beneficiari care primesc plăți directe sau plăți anuale prin intervenții sub formă de plăți directe și intervenții pentru dezvoltare rurală, finanțate din fonduri europene trebuie să respecte normele privind condiționalitatea pe întreaga exploatație agricolă (inclusiv pe cele neeligibile şi pe cele care nu mai sunt folosite în scopul producţiei) și pe tot parcursul anului de cerere.\n\nDocumentele care fac dovada că terenul agricol se află la dispoziţia fermierului trebuie să fie valabile la data depunerii Cererii.\n\nResponsabilitatea privind legalitatea şi valabilitatea documentelor aparţine fermierului şi/sau autorităţii care a emis/atestat aceste documente, după caz.\n\nATENŢIE!!! Fermierii pot semna Cererile folosind și semnătura electronică. În această situație este necesar să se anunțe (prin mesaj telefonic sau prin e-mail) funcționarul desemnat să gestioneze cererea despre faptul că se dorește să se semneze electronic. Semnătura electronică aplicată pe cererea de plată trebuie descărcată din aplicația IPA-Online la data depunerii. Angajamentele și declarațiile, parte a cererii de plată, se vor semna, de asemenea, electronic la aceeași dată.\n\nFoarte important este ca, înainte de semnarea Cererii de plată 2024, solicitanții să verifice încă o dată infomațiile înscrise și documentația depusă!\n\nInformațiile detaliate pot fi consultate la Centrele APIA și pe site-ul: www.apia.org.ro .",
  "metadata": {
    "original_file": "directmm.ro_0180.html"
  }
}