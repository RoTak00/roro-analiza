{
  "title": "La Spitalul Județean Baia Mare continuă cursurile Școala Mamei",
  "content": "Spitalul Județean de Urgență Dr. Constantin Opriș Baia Mare continuă cursurile Școala Mamei. Acest program este dedicat viitoarelor mame și părinților care doresc să se pregătească corespunzător pentru venirea pe lume a copiilor lor.\n\nÎn cadrul Școlii Mamei, participanții beneficiază de sesiuni educative susținute de medici ginecologi, neonatologi, psiholog și medic de planificare familială. Temele abordate includ îngrijirea nou-născutului, alimentația corectă a mamei și copilului, tehnici de alăptare, precum și sfaturi pentru o sarcină sănătoasă și o naștere cât mai ușoară.\n\nAcest program nu doar că oferă cunoștințe esențiale, dar și sprijin emoțional, creând o comunitate de părinți care se pot ajuta reciproc. Școala Mamei este un exemplu excelent de implicare a spitalului în viața comunității și de sprijinire a familiilor în cea mai frumoasă și provocatoare perioadă a vieții lor.\n\nCa de fiecare dată, cursul este gratuit și se va desfășura după cum urmează:\n\n14.11. 2024 – Trimestrul III de sarcina (ora 11:30 – 13:00) – Dr. Costin Bogdan,Spitalul Județean de Urgență Dr. Constantin Opris, Baia Mare – str. George Coșbuc nr. 31– sala de ședințe, parter;\n\n28. 11. 2024 – Echilibrul Psiho-emoțional în sarcină și lăuzie (ora 16.00), Psiholog Tohătan Alexandra, Spitalul Județean de Urgență, Dr. Constantin Opriș, str. George Coșbuc nr. 31- sala de ședințe;\n\n19. 12. 2024 – Cu bebelușul la pediatrie ( ora 11:30) – Dr. Florian Gabriela, Spitalul Județean de Urgență, Dr. Constantin Opriș, str. George Coșbuc nr. 31 – sala de ședințe;\n\nCursul de Puericultură se desfășoară de la ora 16:00.\n\nCursul Echilibrul Psiho-emoțional în sarcină și lăuzie se desfășoară de la ora 16:00.\n\nCursul de Alăptare se desfășoară de la ora 10:00.",
  "metadata": {
    "original_file": "directmm.ro_0046.html"
  }
}