{
  "title": "Peste 370 de fermieri din Maramureș vor fi verificați de APIA",
  "content": "În perioada următoare, la La Agenția de Plăți şi Intervenție pentru Agricultură – Centrul Județean Maramureș se vor face verificări la un număr total de 374 de fermieri și o suprafață totală controlată de 5388 ha. Aceste controale se fac anual, eșantionul de control pentru Campania 2024 fiind aferent schemelor de plată pe suprafață, măsurilor de dezvoltare rurală, schemelor de ajutor din sectorul zootehnic și condiționalitate din cererea de plată. Se vor verifica respectarea normelor de condiţionalitate, a cerințelor minime și specifice aferente schemelor de plată în sectorul vegetal şi în sectorul zootehnic și anume pentru controlul pe teren aferent schemelor de ajutor din sectorul vegetal – 374 fermieri, pentru controlul pe teren aferent schemelor de ajutor din sectorul zootehnic – 160 fermieri și pentru controlul pe teren privind condiționalitatea – 11 fermieri”, arată APIA Maramureș.\n\nToți fermierii care au aplicat intervenții în anul 2024 din PNS 2023 – 2027 vor fi controlați prin metoda de monitorizare prin satelit:\n\n„În conformitate cu Procedura operațională de control clasic pe teren aplicabilă în Campania 2024, APIA are obligația ca până la data de 11 octombrie 2024 să efectueze controlul la fața locului pentru cererile de plată eșantionate în acest scop, iar controlul aferent al unor obligații/cerințe specifice se va efectua, după caz, în iarna sau primăvara anului următor. În cazul în care fermierii refuză efectuarea controlului pe teren de către inspectorii APIA, cererea de plată va fi respinsă de la plată. Eșantionul de control aferent Campaniei 2024 este mai mic cu un număr de 3.128 de fermieri față de Campania 2023”, anunță reprezentanții APIA Maramureș.",
  "metadata": {
    "original_file": "directmm.ro_0161.html"
  }
}