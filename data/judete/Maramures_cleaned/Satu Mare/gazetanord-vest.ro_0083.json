{
  "title": "Proiect ambițios marca PSD: Spital Nou de Urgență la Satu Mare!",
  "content": "Până acum am discutat aspectele pe care le resimțim noi, din interiorul sistemului de sănătate, însă cred că este la fel de important să aflăm și perspectiva pacientului. Ce nevoi și așteptări are, în ce mod putem îmbunătăți serviciile din punctul lui de vedere? De aceea, lansez din nou provocarea de a crea un grup de dialog în care pacienții să poată discuta, într-un mod civilizat și deschis, despre îmbunătățirile pe care și le doresc. Cred că întâlnirile periodice între pacienți și echipa medicală ne-ar ajuta să găsim soluții reale și adaptate nevoilor comunității noastre.\n\nÎn încheiere, aș vrea să afirm că am fost, sunt și voi rămâne, în primul rând, medic. Am văzut cât de esențial este rolul medicului pentru sănătatea comunității, dar am înțeles și că sănătatea și calitatea vieții fiecăruia dintre noi pot fi îmbunătățite cu ajutorul politicului.",
  "metadata": {
    "original_file": "gazetanord-vest.ro_0083.html"
  }
}