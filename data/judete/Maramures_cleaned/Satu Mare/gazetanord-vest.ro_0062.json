{
  "title": "Festivalul Folcloric Județean pentru Preșcolari „Deschideți porțile mari” – ediția a XI- a",
  "content": "Centrul Județean pentru Conservarea și Promovarea Culturii Tradiționale Satu Mare cu sprijinul Consiliului Județean Satu Mare, în parteneriat cu Inspectorarul Școlar Județean Satu Mare, Primăria și Consiliul Local Odoreu, Grădinița „Floare de Lotus” Odoreu, organizează vineri 15 noiembrie 2024, la Căminul Cultural din localitatea Odoreu cea de-a XI – a ediție a Festivalului folcloric județean pentru preșcolari „Deschideți porțile mari”.\n\n Festivalul folcloric reunește și în acest an peste 200 de copii înscriși în competiție la cele trei secțiuni: „Interpretare vocală”, „Formații coregrafice” și „Obiceiuri din folclorul copiilor”.\n\n De la an la an, calitatea festivalului a crescut, formațiile și interpreții participanți fiind tot mai bine pregătiți, prezentându-se în concurs cu reprezentații autentice și costume respectând aspectele tradiționale.",
  "metadata": {
    "original_file": "gazetanord-vest.ro_0062.html"
  }
}