{
  "title": "Centenarul satului Lucăceni. Liturghie arhierească și program cu Sava Negrean Brudașcu",
  "content": "Satul de români maramureșeni a avut parte de încercări greu de imaginat până să ajungă la vârsta Centenarului. Mai există câțiva români care au supraviețuit prigoanei ocupantului hortyst venit în 1940 ca urmare a Dictatului odios de la Viena. Toți locuitorii sunt urmași ai românilor supuși atrocităților hortyste, greu de imaginat pentru o minte de om. Au fost obligați să părăsească satul, casele lor în care au fost aduși maghiari.\n\nTimp de 4 ani, între 1940 și 1944 au pribegit prin lume dar au revenit după victoria Armatei Române din 25 octombrie 1944.\n\nLa Lucăceni, la fel ca în satele de români din toată zona Carei, Asociația românilor refugiați și expulzați în 1940 reprezintă interesele acestora și protestează pentru discriminarea crasă la care sunt supuși în țara lor pe timp de pace prin neaplicarea Legii 154/2021 decât pentru minoritari.",
  "metadata": {
    "original_file": "buletindecarei.ro_0188.html"
  }
}