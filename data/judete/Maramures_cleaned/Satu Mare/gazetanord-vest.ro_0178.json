{
  "title": "Vancsa Daiana din nou Campioană Europeană la karate",
  "content": "Karateka de la CSM Olimpia Satu Mare, Vancsa Daiana, a avut din nou o prestație excelentă, revenind acasă cu un titlu de campioană și o medalie de bronz de la cea de-a 14-a ediție a Campionatului European WUKF, desfășurat la Purscow, Polonia.\n\n La competiția continentală Daiana Vancsa a fost însoțită de antrenorul Florin Curileac.\n\n În cadrul acestei competiții organizate în apropiere de Varșovia, karateka noastră a format o echipă împreună cu Szász Tímea din Timișoara, Adriana Ilie din Cluj-Napoca și Iulia Iván din Mediaș, echipă care a încheiat pe primul loc în proba de shobu sanbon, învingând echipele din Italia, Scoția și Slovacia, reușind astfel să își apere titlul pentru al treilea an consecutiv.\n\n De asemenea, karateka de la CSM Olimpia Satu Mare, a câștigat medalie de bronz cu echipa la rotativ,\n\n Vancsa Daiana are deja în acest an în palmares o medalie de aur și una de argint la Campionatul Mondial.",
  "metadata": {
    "original_file": "gazetanord-vest.ro_0178.html"
  }
}