{
  "title": "Jandarmii sătmăreni vor fi prezenți la toate evenimentele sfârșitului de săptămână",
  "content": "Jandarmii sătmăreni vor fi prezenți la toate evenimentele sfârșitului de săptămână\n\nÎn acest weekend, în cooperare cu polițiști din cadrul IPJ Satu Mare, vor fi prezenți la datorie pentru a asigura un climat de ordine și siguranță publică și pentru a preveni eventuale evenimente nedorite, în contextul desfășurării unor evenimente culturale în județul Satu Mare.\n\n,,Poarta Oașului” de la Orașu Nou, ,,Off Road Racșa”, ,,Ziua Ecvestră de la Sanislău”, ,,Ziua Comunei Viile Satu Mare”, ,,Ziua comunei Vetiș” și ,,Caravana Tiff Unlimited” organizată în perioada 09 – 11 august în pasajul Corneliu Coposu din municipiul Satu Mare sunt activități unde jandarmii sătmăreni vor veghea la respectarea reglementărilor legale în vigoare.\n\nPentru prevenirea unor situații nedorite, Jandarmeria Satu Mare face participanților la manifestări următoarele recomandări:\n• Să fie atenţi la bunurile şi obiectele personale ( genţi, poşete, bagaje etc.).\n\nPrin măsurile stabilite la nivelul unității, jandarmii sătmăreni sunt pregătiți să intervină în cel mai scurt timp în sprijinul cetățenilor.\n\nDacă sunteți martorii săvârșirii unor fapte antisociale sau dacă vă aflați într-o situație dificilă, solicitați ajutorul forțelor de ordine aflate în dispozitiv sau apelați numărul unic pentru apeluri de urgenţă 112.",
  "metadata": {
    "original_file": "buletindecarei.ro_0126.html"
  }
}