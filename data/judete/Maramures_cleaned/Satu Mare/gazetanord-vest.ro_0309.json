{
  "title": "Autobuz blocat de “avarii”",
  "content": "Nu e pentru prima dată, și, cu siguranță, nici pentru ultima, când autobuzele Transurban au probleme în trafic cu mașinile lăsate aiurea-n tramvai. A pățit-o și șoferul autobuzului din imagine, care marți pe la prânz a rămas blocat pe ”centru” de un șofer care și-a lăsat aiurea mașina pe sistemul deja patentat… ”avariile pornite”.\n\n Dacă tot am închis zona Centrului vechi dar autobuzele au voie să circule pe acolo, n-ar strica de acum înainte să le mai explice cineva șoferilor că parcatul aiurea se poate lăsa și cu o amendă usturătoare, și cu o ”ridicare”, la comandă.\n\n P.S. Dacă tot am ajuns pe la Transurban… am văzut următorul anunț pe pagina lor de facebook: ”Aceste obiecte au fost găsite în autobuzele noastre și se află la sediul Transurban, strada Gara Ferăstrău nr. 9, birou Relații cu publicul, telefon 0261 721 971. Vă rugăm să ne ajutați cu distribuirea postării. Mulțumim!”. Noi am ajutat… e vorba de o jachetă și două abonamente uitate de doi călători sub 14 ani!\n\n Pentru detalii intrați pe pagina de facebook a Transurban.",
  "metadata": {
    "original_file": "gazetanord-vest.ro_0309.html"
  }
}