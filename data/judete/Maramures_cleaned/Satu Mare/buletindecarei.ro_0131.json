{
  "title": "Porțelanuri din Ungaria prezentate la Carei. Nimic despre producătorii de porțelan din România",
  "content": "Porțelanuri din Ungaria prezentate la Carei. Nimic despre producătorii de porțelan din România\n\nMuzeul Județean Satu Mare – Serviciul Muzee Carei-Tășnad, are deosebita plăcere de a vă invita la vernisajul expoziției temporare „Noblesse Oblige! Eleganță și rafinament la masă și în cafenele (1850-1940)”, ce va avea loc sâmbătă, 20 iulie 2024, începând cu ora 17:00, la Castelul Károlyi, în sala Cavalerilor.\n\nExpoziția prezintă, în principal, porțelanurile fabricii de la Óbuda, fondată de Tivadar Hüttl, dar și viața din cafenelele Brașovului la începutul secolului XX.\n\nExpoziția introduce vizitatorii în istoria uneia dintre cele mai unice fabrici de porțelanuri din Imperiul Austro-Ungar, la începutul secolului XX, și prezintă istoria fondatorilor, a familiei Hüttl. În cadrul interioarelor istorice, vizitatorii, pot vedea o gamă largă de porțelanuri deosebite.\n\nCealaltă parte a expoziției recreează atmosfera cafenelelor din Brașov. Simbol al rafinamentului și a influenței culturale vieneze în Brașov, cafenelele sunt un loc esențial în viața socială și culturală a orașului.\n\nExpoziția este realizată prin colaborarea Muzeului Óbudai din Budapesta, a Muzeului de Etnografie Brașov, Muzeul Județean Satu Mare, Centrul de Promovare a Turismului Cultural „Gróf Károlyi” și a Primăriei Orașului Carei.\n\nNici din greșeală nu este promovat la Carei porțelanul fabricat în România sau viața din cafenelele Sătmarului sau Careiului. Directorul Muzeului din Carei este consilierul UDMR Hago Nandor.",
  "metadata": {
    "original_file": "buletindecarei.ro_0131.html"
  }
}