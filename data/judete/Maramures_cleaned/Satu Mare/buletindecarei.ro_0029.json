{
  "title": "Milă pentru străini, discriminare pentru românii beneficiari ai Legii 154/2021",
  "content": "Milă pentru străini, discriminare pentru românii beneficiari ai Legii 154/2021\n\nPremierul Marcel Ciolacu s-a aflat ieri alături de copii afectați de conflictul din Fâșia Gaza, preluați de autoritățile române și transferați pentru a beneficia de tratament medical în spitalele din România.\n\n”Copiii și populația civilă din zona de conflict au nevoie de solidaritate și empatie pentru a depăși dramele provocate de război. Încă din primele zile ale conflictului, România a oferit sprijin populației civile, iar astăzi primii copii din Fâșia Gaza care vor primi îngrijiri medicale în spitalele din România au ajuns la București. Eforturile noastre de sprijin sunt dublate de demersuri diplomatice pentru restabilirea securității, încheierea unui acord de încetare a focului și eliberarea tuturor ostaticilor”, a afirmat premierul Marcel Ciolacu.\n\nTransportul celor 8 pacienți și al membrilor de familie care îi însoțesc s-a realizat cu o aeronavă a Ministerului Apărării Naționale. Pacienții vor fi tratați în unități medicale de specialitate, iar aparținătorii acestora vor fi plasați în grija Direcției de Asistență Socială a municipiului București.\n\nRomânia acordă acest sprijin în baza solicitării de asistență internațională formulată de Organizația Mondială a Sănătății, prin Mecanismul European de Protecție Civilă.\n\nRomânia aflată sub guvernarea Ciolacu nu acordă decât DISCRIMINARE pentru urmașii românilor persecutați etnic în perioada 1940-1944 și aplică Legea 154/2021 doar pentru minoritari!\n\nDiscriminatorul Marcel Ciolacu este preocupat doar de soarta străinilor nu și de a categoriei de români cărora le refuză constant de a beneficia de Legea 154/2021!\n\nurmaș de român expulzat în 1940 de Ungaria hortystă",
  "metadata": {
    "original_file": "buletindecarei.ro_0029.html"
  }
}