{
  "title": "Sute de pelerini au ajuns la Mănăstirea Țeghea de sărbătoarea Adormirii Maicii Domnului. Video",
  "content": "Sute de pelerini au ajuns la Mănăstirea Țeghea de sărbătoarea Adormirii Maicii Domnului. Video\n\nSute de pelerini s-au îndreptat joi, 15 august 2024, spre Mănăstirea Țeghea din județul Satu Mare, de sărbătoarea Adormirii Maicii Domnului.\n\nMănăstirea de maici Țeghea impresionează de la bun început pentru rânduiala și atenta îngrijire a locului. Pelerinii care au asistat la slujba de astăzi au avut posibilitatea de a se adăposti de razele fierbinți ale soarelui în livada din fața bisericii și a altarului de vară.\n\nA impresionat numărul mare de copii prezenți, de tineri, fapt ce ne dă speranța că lucrurile merg pe un făgaș bun aici.\n\nSlujba a fost oficiată de părintele stareț Sebastian care la final a miruit toți credincioșii prezenți.\n\nO, Măicuţă Sfântă\n\n te rugăm fierbinte,\n\n să ne-asculţi de-a pururi\n\n marea rugăminte:\n\n Nu lăsa, Măicuţă,\n\n să pierim pe cale,\n\n căci noi suntem fiii\n\n lacrimilor tale.\n\nFelicitări agenților de poliție care au organizat impecabil fluidizarea traficului rutier în zona Mănăstirii Țeghea.\n\nCraiasă alegându-te\n\n Îngenunchem rugându-te,\n\n Înalța-ne, ne mântuie\n\n Din valul ce ne bântuie;\n\n Fii scut de întărire\n\n Și zid de mântuire,\n\n Privirea-ți adorată\n\n Asupra-ne coboară,\n\n O, maică prea curată\n\n Și pururea fecioară,\n\n Marie!\n\nNoi, ce din mila sfântului\n\n Umbră facem pamântului,\n\n Rugămu-ne-ndurărilor\n\n Luceafărului mărilor;\n\n Ascultă-a noastre plângeri,\n\n Regină peste îngeri,\n\n Din neguri te arată,\n\n Lumină dulce clară,\n\n O, maică prea curată\n\n Și pururea fecioară,\n\n Marie!",
  "metadata": {
    "original_file": "buletindecarei.ro_0125.html"
  }
}