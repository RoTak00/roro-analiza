{
  "title": "La Satu Mare, PeNeLeu deși este aiurit s-a aurit!",
  "content": "Povestea spune că după răsunătorul eșec din alegerile locale ale PNL Satu Mare, din vara lui 2024, un nor negru plutea deasupra capului lui Adiță Cozmiță, căruia i se reproșa că a pierdut, față de 2020, 3 consilieri județeni și unul municipal. Dar necazul unuia bucuria altuia! Căci vedeți voi dragi PNL-iști adevărați, din prostia preșului vostru, AUR are 3 consilieri județeni și unul municipal! Deci alianța cu AUR a făcut ca PNL să piardă! Calcul simplu și precis. Nimic nu se pierde, nimic nu se creează, totul se transformă. Și apoi, ce ne tot ascundem după degete? Doar AUR e galben, ca și PNL, nu-i așa? Iar alianța de la Satu Mare a fost una pe față, nu pe sub masă și a fost făcută exclusiv pentru preșul vostru,, marele călăreț fără cap, care a sacrificat PNL Satu Mare pentru propriul interes! Și atunci se pune întrebarea: cine lucrează cu AUR? Clar că PeNeLeul, cu șeful cel aiurit, tare s-a cam aurit!",
  "metadata": {
    "original_file": "gazetanord-vest.ro_0012.html"
  }
}