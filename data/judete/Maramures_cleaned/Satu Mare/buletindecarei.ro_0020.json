{
  "title": "Miroase a RĂZBOI? Ședinţa Comisiei Mixte de Rechiziţii a judeţului Satu Mare",
  "content": "În conformitate cu art. 21 din Legea nr. 132/1997 privind rechiziţiile de bunuri şi prestările de servicii în interes public, republicată, în data de 16.10.2024 a avut loc şedinţa Comisiei Mixte de Rechiziţii a judeţului Satu Mare.\n\n1. Aprobarea proiectului de actualizare a Planului de Rechiziţii a judeţului Satu Mare pe anul 2024.\n\nComisia Mixtă de Rechiziţii a adoptat, cu unanimitate de voturi, hotărârea pentru aprobarea celor două documente care vor fi înaintate la Comisia Centrală de Rechiziţii.\n\nRechiziţia de bunuri şi prestările de servicii reprezintă măsura cu caracter excepţional prin care autorităţile publice împuternicite prin lege obligă agenţii economici, instituţiile publice, precum şi alte persoane juridice şi fizice la cedarea temporară a unor bunuri mobile sau imobile, în condiţiile Legii 132/1997 privind rechiziţiile de bunuri şi prestările de servicii în interes public.\n\nBunurile rechiziţionate sunt puse la dispoziţie forţelor destinate apărării naţionale sau a autorităţilor publice, la declararea mobilizării parţiale sau totale a forţelor armate ori a stării de război, la instituirea stări de asediu sau de urgenţă, atât pentru prevenirea, localizarea, înlăturarea urmărilor unor dezastre, cât şi pe timpul acestor situaţii.",
  "metadata": {
    "original_file": "buletindecarei.ro_0020.html"
  }
}