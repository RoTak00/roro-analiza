{
  "title": "Pas greșit pe terenul ultimei clasate!",
  "content": "„Din păcate am văzut puțin fotbal. Am făcut multe greșeli individuale, permițând astfel adversarului să-și creeze câteva situații periculoase din mingi lungi. În plus, i-am ajutat cu un autogol, deși cred că am intrat mai bine în joc, dar din păcate nu am reușit să marcăm încă o dată. Este pentru prima dată când simt că ne-au lipsit jucătorii accidentați. Nu am avut pe bancă un jucător care, intrând în teren, să poată aduce un impuls jocului. Asta este, continuăm să muncim.” ne-a declarat Alexandru Botos (Piri), team managerul CSM Olimpia.\n\n„Un meci echilibrat cu o echipă bună. Am început un pic greoi, dar am reușit să avem reacție și am reintrat în joc. Un egal cu echipa de pe locul 2 poate fi considerat un rezultat pozitiv, care ne dă speranțe pentru ceea ce urmează” a declarat antrenorul gazdelor Ciprian Dianu.",
  "metadata": {
    "original_file": "gazetanord-vest.ro_0120.html"
  }
}