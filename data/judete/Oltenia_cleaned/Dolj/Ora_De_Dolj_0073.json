{
  "title": "Constantin Gâlcă, noul antrenor al echipei Universitatea Craiova",
  "content": "Clubul Universitatea Craiova a anunţat, miercuri, că noul antrenor al echipei oltene este Constantin Gâlcă.\n\n”OFICIAL | Bun venit la Știința, Constantin Gâlcă! \n\n Constantin Gâlcă este noul antrenor al Universităţii Craiova. Tehnicianul a semnat cu Ştiinţa un contract valabil până la finalul sezonului competițional 2024-2025, cu opțiune de prelungire. \n\n Din noul staff tehnic vor mai face parte: \n\n Dumitru Uzunea – antrenor secund \n\n Iulian Matei – antrenor secund \n\n Ciprian Pruna – preparator fizic\n\nConstantin Gâlcă a mai antrenat în trecut FCSB, Espanyol, Al-Taawoun, Al-Fayha, Velje BK, Al-Hazem și Radomiak. Și-a trecut în palmares un titlu de campion al României, Cupa României și Cupa Ligii. \n\n Constantin Gâlcă va conduce în cursul zilei de astăzi primul antrenament în Baza de Pregătire „Ilie Balaci”. \n\n Mult succes!”",
  "metadata": {
    "original_file": "Ora_De_Dolj_0073.html"
  }
}