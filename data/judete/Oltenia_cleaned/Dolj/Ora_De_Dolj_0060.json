{
  "title": "AȚI VĂZUT-O? Minora disparuta din Craiova!",
  "content": "La data de 21 mai a.c., ora 11.00, polițiști din cadrul Secției 6 Poliție Craiova au fost sesizați de o femeie, de 34 de ani, din municipiul Craiova, cu privire la faptul că, în dimineața acestei zile, fiica sa, MITU MICHAELA-MONALISA, de 12 ani, a plecat de la domiciliul comun și nu a mai revenit.\n\nLa momentul plecării purta o pereche de blugi de culoare negru, și tricou de culoare închisă.\n\nLa nivelul Secției 6 Poliție Craiova a fost constituit un colectiv care desfășoară activități în vederea găsirii minorei.\n\nPersoanele care dețin informații utile cu privire la minora dispărută sunt rugate să apeleze numărul unic de urgență 112 sau să anunțe cea mai apropiată unitate de poliție.",
  "metadata": {
    "original_file": "Ora_De_Dolj_0060.html"
  }
}