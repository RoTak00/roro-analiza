{
  "title": "Președintele AUR Timișoara și-a dat demisia în seara protestului anti-comasare, la care a participat și șeful partidului extremist, George Simion: ”Principiile de bază și statutul partidului nu sunt respectate”/ Mai multe plecări din AUR în ultima perioadă",
  "content": "Ovidiu Szime, fostul președinte AUR Timișoara, și-a dat demisia din partid chiar în seara protestului anti-comasare alegeri, organizat de partidul extremist în mai multe județe din țară și în Capitală, în fața sediilor PSD. Informația a fost publicată inițial de Digi24 , care susține că Szime și-a anunțat colegii că părăsește partidul printr-un mesaj pe grupul de Whatsapp al filialei, informeaza g4media.ro.\n• Deși au fost anunțate proteste masive, la Timișoara au participat 100 de persoane la evenimentul la care a participat și George Simion. La București, unde se afla Claudiu Târziu au fost doar câteva sute de persoane, iar la Constanța numărul manifestanților nu a depășit câteva zeci.\n\nUlterior, Szime a scris, pe pagina sa de Facebook, că pleacă din AUR pentru că nu sunt respectate ”principiile de bază și statutul acestuia”:\n• ”Dragi prieteni, am decis să-mi dau demisia din poziția de președinte AUR Timișoara și să părăsesc partidul AUR, deoarece principiile de bază și statutul acestuia nu sunt respectate. Democrația și libertatea de exprimare în interiorul unui partid, trebuie să primeze”.",
  "metadata": {
    "original_file": "Ora_De_Dolj_0085.html"
  }
}