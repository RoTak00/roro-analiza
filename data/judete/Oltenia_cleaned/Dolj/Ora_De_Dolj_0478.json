{
  "title": "Marian-Jean Marinescu, europarlamentar PNL: Comisia specială de lupta împotriva cancerului și-a început activitatea",
  "content": "”Comisia specială de lupta împotriva cancerului (#BECA) și-a început activitatea. Fiind o comisie specială, BECA are la dispoziție doar un an pentru a veni cu un raport final care să îmbunătățească cu adevărat situația celor afectați de această boală. În această primă ședință am stabilit că prioritatea nu este doar să îi ajutăm pe pacienți să aibă o viață cât mai lungă și mai bună, ci și să reducem inegalitățile în lupta cu #cancerul.\n\nPrin urmare, ne vom concentra pe reducerea inegalităților în prevenire, în diagnosticarea precoce, în tratament, în accesul rapid la îngrijire de calitate, în expunerea la factorii de risc și în educație.\n\nAșa cum am mai spus, locul în care ne-am născut sau în care trăim nu trebuie să mai fie factorul decisiv în lupta cu cancerul”.",
  "metadata": {
    "original_file": "Ora_De_Dolj_0478.html"
  }
}