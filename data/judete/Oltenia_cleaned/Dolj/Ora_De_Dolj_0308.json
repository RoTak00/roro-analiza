{
  "title": "Scăldatul interzis în râuri",
  "content": "Având în vedere creşterea temperaturilor şi odată cu aceasta tentaţia cetăţenilor de a se scălda, Administraţia Bazinală de Apă Jiu Craiova anunţă că este interzisă îmbăierea în apele curgătoare, acestea neîndeplinind condiţiile pentru a fi folosite în acest scop.\n\nPrecizăm că Administraţia Bazinală de Apă Jiu a luat de mult timp măsuri în privinţa atenţionării înotului în râul al cărui nume-l poartă instituţia.\n\nPentru a conştientiza populaţia de riscul pe care şi-l asumă dacă se scladă în apele Jiului – expunere la îmbolnăvire şi înnec – “A.B.A «Jiu» Craiova a amplasat pe malul râului Jiu plăcuţe cu «Scăldatul interzis». Din pacate ne confrontăm în fiecare an cu furtul acestor plăcuțe. Drept urmare facem apel încă odata către cetățeni să țină cont de avertismentele înscrise pe plăcuțe și să nu se aventureze la scăldat în apele Jiului.\n\n„Suntem conştienţi că panourile de avertizare nu sunt de ajuns pentru a-i opri pe cetăţeni să facă o baie în Jiu. Subliniem faptul că râul Jiu nu-i loc amenajat pentru scăldat, chiar dacă zeci de oameni care nu respectă interdicţia vin zilnic să înoate aici. Este cunoscut faptul că scăldatul în locuri neamenajate corespunzător determină și riscuri majore pentru sănătate pe lângă pericolul de înec. De aceea vă rugăm Respectaţi avertismentul!“. \n\n La nivel național, autoritățile de sănătate publică au identificat 50 de zone de îmbăiere. 49 sunt localizate la Marea Neagră (de la Gura Portiței la Vama Veche), iar una este în orașul Tulcea (lacul Ciuperca).\n\nAutoritățile de sănătate publică sunt instituțiile publice ale statului care monitorizează, exclusiv din punct de vedere bacteriologic, calitatea apelor de îmbăiere. Ministerul Sănătății publică anual raportul acestor zone, afișat pe site-ul Agenției Europene de Mediu.",
  "metadata": {
    "original_file": "Ora_De_Dolj_0308.html"
  }
}