{
  "title": "„Zâna Tăiețeilor“ și „Ursul păcălit de vulpe“, spectacole în week-end, la Teatrul Colibri!",
  "content": "Teatrul pentru copii și tineret Colibri Craiova ne propune pentru acest sfârșit de săptămână să (re)cunoaștem personaje dragi și să ne aventurăm alături de ele în lumea poveștilor aduse pe scenă de actorii Oana Stancu, Adriana Ioncu, Alis Ianoș, Geo Dinescu, Marin Fagu, Ionica Dobrescu, Daniel Mirea, Alla Cebotari, Emanuel Popescu.\n\nSâmbătă, 11 martie 2023, la ora 18:00 o întâlnim pe „Zâna Tăiețeilor“, într-o poveste originală, scrisă de dramaturgul Alina Nelega și regizată de Gavril Cadariu, scenografia Mihai Pastramagiu, muzica Zeno Apostolache, cu actorii Oana Stancu, Adriana Ioncu, Alis Ianoș, Geo Dinescu și Marin Fagu.\n\nDuminică, 12 martie 2023, la ora 11:00 ne bucurăm de spectacolul „Ursul păcălit de vulpe“ de Ion Creangă, scenariul, regia şi scenografia Valentin Dobrescu, muzica Alin Macovei – Moraru, cu actorii: Ionica Dobrescu, Daniel Mirea, Marin Fagu, Alla Cebotari, Adriana Ioncu, Emanuel Popescu; voce: Mugur Prisăcaru.\n\nBiletele se pot procura de la Agenţia Teatrului Colibri, de luni până sâmbătă, între orele 10:00 – 13:00 / 16:00 – 19:00, iar duminica, între 10:00 – 13:00. Preț bilet: 13 lei / pers. \n\n Mai multe informații se pot obține la tel.: 0251.412.473, pe www.teatrulcolibri.ro, www.facebook.com/TeatrulColibri.\n\nDupă începerea spectacolelor, accesul în sală nu mai este permis! Persoanele care au bilete și întârzie le pot reprograma la următoarele spectacole.",
  "metadata": {
    "original_file": "Ora_De_Dolj_0173.html"
  }
}