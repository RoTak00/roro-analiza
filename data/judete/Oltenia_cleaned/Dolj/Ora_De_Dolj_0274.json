{
  "title": "Craiova: A ciuruit bancile din Parcul Romanescu, cu cutitul",
  "content": "Un adolescent de 17 ani, din comuna Amăraștii de Sus, s-a ales cu dosar penal dupa ce a fost prins de politistii locali in timp ce arunca la țintă, cu un cuțit ce avea lama de 15 cm lungime, în băncile aflate pe aleile parcului Nicolae Romanescu.\n\nUn grup de tineri, aparent liniștii, ce se plimbau în Parcul „Nicolae Romanescu”, au ajuns la poliție, în urma comportamentului neadecvat și a purtării/folosirii de arme albe în spațiul public.\n\nPotrivit Politiei Locale Craiova, cel mai „viteaz” dintre acestia, arunca la țintă, cu un cuțit ce avea lama de 15 cm lungime, în băncile aflate pe aleile parcului.\n\nIn urma intervenției polițiștilor locali din cadrul Secției „Romanești” și a probelor oferite de Biroul Supraveghere Video, tinerii au fost identificați și conduși la sediul Poliției Locale, unde au fost aplicate măsurile legale. Pentru tânărul ce a folosit o armă interzisă în spațiul public, M.I., de 17 ani, din comuna Amăraștii de Sus, au fost întocmite actele de cercetare premergatoare, ulterior fiind predat Secției 2 Poliție pentru continuarea cercetărilor.",
  "metadata": {
    "original_file": "Ora_De_Dolj_0274.html"
  }
}