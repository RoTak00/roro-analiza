{
  "title": "Nicolae Ciuca, candidat PNL Dolj la Senat: Este foarte important să sprijinim producătorii locali, să încurajăm investiţiile prin utilizarea fondurilor europene",
  "content": "Ministrul Agriculturii şi Dezvoltării Rurale – Adrian Oros, insotit de Preşedintele PNL Dolj – Ştefan Stoica, ministrul Apărării Naţionale – Nicolae Ciucă, ministrul Tineretului şi Sportului – Ionuţ Stroe, deputatul Nicolae Giugea, senatorul Mario Ovidiu Oprea s-a deplasat, miercuri, în mai multe localităţi din judeţul Dolj, unde au stat de vorbă cu fermierii şi au prezentat Programul PNL pentru agricultură. Delegaţia PNL a ajuns la Pleniţa, Poiana Mare, Călăraşi, Dăbuleni, Segarcea, zone cu mare potenţial agricol pentru România.\n\nMinistrul Apararii, Nicolae Ciuca, candidat PNL Dolj la Senat, a declarat ca, accesarea fondurilor europene pentru agricultura este greoaie, nu toti fermierii au aceasta posibilitate si, de aceea, investitiile prin intermediul fondurilor europene destinate agriculturii trebuiesc incurajate.\n\n”Ministrul Apărării, Nicolae Ciucă, candidat PNL pentru Senatul României, a afirmat: „Astăzi, împreună cu ministrul agriculturii, colegul meu Adrian OROS, am mâncat mere din livada lui Nea Mişu Popa din Pleniţa. Stând de vorbă la capul locului, am aflat de la gospodari care sunt problemele cu care se confruntă, ce soluţii au găsit de unii singuri şi, bineînţeles, cum ar trebui ajutaţi. Le-am promis doljenilor cu care m-am întâlnit săptămânile trecute că voi duce problemele lor la Bucureşti, în faţa guvernanţilor. Astăzi a fost invers, au venit miniştrii la marginea livezii. Este foarte important să sprijinim producătorii locali, să încurajăm investiţiile prin utilizarea programelor de obţinere a fondurilor, care să conducă, în mod real, la dezvoltarea agriculturii”.",
  "metadata": {
    "original_file": "Ora_De_Dolj_0407.html"
  }
}