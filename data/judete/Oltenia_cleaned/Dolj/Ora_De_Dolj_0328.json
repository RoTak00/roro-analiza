{
  "title": "Costeluș Gheorghe, zeci de rude şi cunoştinţe angajate in institutiile statului din orasul Filiasi",
  "content": "Elena Cruceru poate fi observată cu ușurință în toate postările de campanie ale social-democratului Costeluș Ilie Gheorghe, mereu în fruntea coloanei de simpatizanți ai fostului edil care a fost declarat incompatibil de instanță după ce a încălcat legea. Doamna în cauză s-a angajat la spitalul din Filiași cu mult timp în urmă și și-a tras și fiicele după ea. Una dintre ele a ajuns tot la spălătoria unității medicale, iar cea de-a doua din infirmiera ocupă acum funcția de asistent în unitatea de primiri urgențe.\n\nPrintre apropriații lui Costeluș se numără și consilierul local Ion Stănciugel. Fiul acestuia este angajat șofer la unitatea medicală din Filiași, iar nora este asistentă. Și cumnata acestuia și-a găsit un post de asistent medical în spital, iar restul familiei pe la căminul de bătrâni. Este vorba de fiică, soție și fratele, toți trei aflându-se pe ștatul de plată al insistuției de asistență socială.",
  "metadata": {
    "original_file": "Ora_De_Dolj_0328.html"
  }
}