{
  "title": "Primul monument reabilitat de conducerea liberala din Calafat este cel al eroilor sovietici",
  "content": "Cel mai ingrijit si mai frumos monument din Calafat este cel din parcul de la Cafe Bar, inchinat jertfei ostasilor sovietici din timpul razboiului mondial. Inconjurat de flori ce tocmai au fost plantate, cu gardul si stema comunista (secera si ciocanul) proaspat vopsite, monumentul sovieticilor domina parcul, in timp ce la nici 20 de metri, cel ridicat in cinstea Uniunii Europene este lasat in paragina. Prioritatile administratiei locale liberale se pare ca sunt cu totul altele decat cele sustinute prin declaratii. In timp ce PNL se autoproclama mereu un partid de dreapta, impotriva “ciumei rosii” si cu un parcurs ferm european, grija fata de eroii sovietici este primordiala la Calafat. Nici nu conteaza cine a platit, Primaria sau Ambasada Rusiei, aici este vorba despre ordinea prioritatilor. Asta in timp ce parcul de la Cafe Bar arata jalnic, cu banci rupte, gard lipsa si plin de cioate de copaci cazute pe alei.",
  "metadata": {
    "original_file": "Ziarul_De_Calafat_0148.html"
  }
}