{
  "title": "PSD este disperat! La Cârcea, alegătorii supravegheaţi ilegal în cabinele de vot",
  "content": "În comuna Cârcea, în secţia de votare nr.292, sunt montate camere de luat vederi chiar deasupra cabinelor de votare pentru supravegherea ilegală a alegătorilor în momentul exercitării dreptului de vot. Camerele de luat vedere au fost montate ilegal cu ştiinţa primarului PSD de la Cârcea şi a preşedintelui secţiei de votare. În urmă cu câteva zile, PSD a lansat zvonul în comuna Cârcea că au montat camere de luat vederi şi vor supraveghea procesul de votare, cu scopul de a-i intimida pe alegătorii care au o altă opţiune de vot.\n\nReprezentantul PNL în biroul secţiei de votare nr 292 din Cârcea a depus o întâmpinare prin care a solicitat dezafectarea tuturor echipamentelor electronice care se află deasupra cabinelor de vot, respectiv a camerelor de luat vederi, însă nu s-a dispus îndepărtarea acestora, ci doar acoperirea lor cu bandă albă de hârtie.\n\nPNL Dolj solicită IPJ Dolj să se autosesizeze şi să deschidă dosar penal împotriva primarului din Cârcea şi a preşedintelui secţiei de votare pentru violarea secretului votului. Totodată, PNL Dolj solicită îndepărtarea tuturor echipamentelor electronice din secţie până la începerea procesului de votare, 27.09.2020, ora 7:00.",
  "metadata": {
    "original_file": "Ora_De_Dolj_0499.html"
  }
}