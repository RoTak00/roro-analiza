{
  "title": "Stefan Stoica, presedinte PNL Dolj: O mulțumire specială o acord colegilor mei din PNL Dolj, alături de care am construit o echipă puternică, angajată în slujba cetățenilor",
  "content": "Presedintele PNL Dolj, Stefan Stoica, multumeste președintelui Ludovic Orban pentru încrederea acordată, dar si colegilor din PNL Dolj.\n\n”Mulțumesc colegilor din Biroul Politic Național pentru votul din această seară! Mulțumesc președintelui Ludovic Orban pentru încrederea acordată! Voi deschide lista PNL la Camera Deputaților în județul Dolj!\n\nO mulțumire specială o acord colegilor mei din PNL Dolj, alături de care am construit o echipă puternică, angajată în slujba cetățenilor. Vom lupta în continuare pentru finalizarea proiectelor de maximă importanță pentru județul nostru, cum ar fi Spitalul Regional, Drumul Expres Craiova-Pitești sau reabilitarea Colegiului Carol.\n\nMă bucură decizia domnului ministru Ciucă de a se alătura Partidului Național Liberal și faptul că a ales să se alăture organizației noastre, acesta urmând să și deschidă lista PNL Dolj pentru SENAT. Următorii pe listă sunt senatorul Mario Ovidiu Oprea, Veta Păsculescu, Alexandru Gîdar, Cristi Spulbăr și Mihai Soare.\n\nÎn ceea ce privește Camera Deputaților, primul pe listă este subsemnatul, fiind urmat de Nicolae Giugea, Ionuț Stroe, Eugen Gioancă, Doru Câplea, Daniel Drîgnei, Adriana Marcinschi, Cosmin Călin, Flavius Sirop, Cosmin Corâțu, Oana Zaharie, Alexandru Gătejescu și Nichi Motoi.”",
  "metadata": {
    "original_file": "Ora_De_Dolj_0474.html"
  }
}