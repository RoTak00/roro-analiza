{
  "title": "Craiova: Candidat sub influența băuturilor alcoolice la examenul practic de permis",
  "content": "Astăzi, 08 august 2022, în jurul orei 9:30, un polițist examinator din cadrul Serviciului Public Comunitar Regim Permise de Conducere și Înmatriculare a Vehiculelor Dolj a constatat că un candidat cu vârsta de 60 ani, din comuna Perișor, județul Dolj, emana halena alcoolică în timpul examinării practice pentru obținerea permisului de conducere categoria C.\n\nCandidatul a fost testat cu aparatul etilotest de către un agent de poliție rutieră și s-a constatat o alcoolemie de 0,44 mg/l alcool pur în aerul expirat. Bărbatul a fost condus la unitatea medicală pentru pentru a-i fi recoltate probe biologice de sânge.\n\nCandidatul a fost declarat respins la proba practică pentru obținerea permisului de conducere categoria C.",
  "metadata": {
    "original_file": "Ora_De_Dolj_0208.html"
  }
}