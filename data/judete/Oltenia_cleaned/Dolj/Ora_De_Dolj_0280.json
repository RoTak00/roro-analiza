{
  "title": "Dolj: O adolescentă de 15 ani a murit într-un accident rutier",
  "content": "O adolescentă de 15 ani şi-a pierdut viaţa si alte trei persoane au fost transportate la spital, in urma unui accident produs noaptea trecută, în localitatea doljeana Întorsura.\n\n”Polițiști din cadrul Secției 6 Poliție Giubega au fost sesizați, prin apel 112, cu privire la faptul că pe raza comunei Întorsura a avut loc un accident rutier. La fața locului s-au deplasat polițiștii, care au constatat că un autoturism condus de o tânără de 20 de ani, din comuna Radovan, pe DJ 561F, în comuna Întorsura, a părăsit partea carosabilă, intrând în impact cu un copac și un stâlp.\n\nÎn urma evenimentului rutier, conducătoarea auto si trei pasageri, de 14, 15 și 20 de ani, au fost transportați la spital pentru acordarea de îngrijiri medicale. Din păcate, o adolescentă de 15 ani, pasageră în același autoturism, a decedat la fața locului”, a transmis IPJ Dolj.",
  "metadata": {
    "original_file": "Ora_De_Dolj_0280.html"
  }
}