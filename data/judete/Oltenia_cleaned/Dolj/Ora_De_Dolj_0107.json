{
  "title": "Dolj: A fost reținut după ce a spart anvelopele de la 12 autoturisme",
  "content": "Un bărbat de 25 de ani, din comuna doljeana Orodel, a fost reținut de politisti după ce ar fi spart anvelopele de la 12 autoturisme.\n\n“În fapt, ieri dimineaţă, în jurul orei 07.35, poliţiştii au fost sesizaţi de un tânăr de 28 de ani, din comuna Verbiţa, cu privire la faptul că, în noaptea de 20/21 septembrie, persoane necunoscute i-ar fi distrus, prin înţepare, una dintre anvelopele de la autoturismul ce se afla parcat în faţa locuinţei. În urma cercetărilor efectuate au rezultat şi alte autoturisme ce prezentau anvelope înţepate, în total 12 autoturisme, prejudiciul total fiind de aproximativ 6.000 de lei”, a transmis IPJ Dolj.",
  "metadata": {
    "original_file": "Ora_De_Dolj_0107.html"
  }
}