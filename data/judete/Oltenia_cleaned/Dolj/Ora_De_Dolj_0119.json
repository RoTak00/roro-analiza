{
  "title": "Caz șocant la Craiova - Bătrân de 83 de ani, arestat pentru că ar fi violat o fetiță de 7 ani",
  "content": "Un bătrân de 83 de ani din Craiova este acuzat că ar fi violat o fetita de 7 ani. Acesta fost reţinut de poliţişti.\n\n”Miercuri, 19 iulie, poliţiştii Secţiei nr.13 Poliţie Rurală Segarcea au reţinut, pentru 24 de ore, un bărbat de 83 de ani, din municipiul Craiova, bănuit de comiterea infracţiunii de viol.\n\nLa data de 17 iulie a.c., poliţiştii au fost sesizaţi de o femeie din judeţul Caraş-Severin, cu privire la faptul că fiica sa, de 7 ani, ar fi fost violată de un bărbat de 83 de ani, din municipiul Craiova.În fapt, acesta este bănuit că în zilele de 14 şi 15 iulie a.c., ar fi exercitat acte specifice infracțiunii de viol asupra minorei, atât în municipiul Craiova, cât şi în comuna Gighera, aceştia locuind împreună.\n\nÎn urma probatoriului administrat, bărbatul a fost reţinut de poliţişti, pentru 24 de ore, sub aspectul săvârşirii infracţiunii de viol, fiind introdus în Centrul de Reţinere şi Arestare Preventivă din cadrul Inspectoratului de Poliţie Judeţean Dolj.Astăzi, persoana reţinută va fi prezentată Parchetului de pe lângă Judecătoria Segarcea în vederea luării unei măsuri preventive”, a transmis IPJ Dolj.",
  "metadata": {
    "original_file": "Ora_De_Dolj_0119.html"
  }
}