{
  "title": "Traditii de Boboteaza la Calafat , Bailesti , Motatei , Cetate , Maglavit , Poiana Mare , Desa , Ciupercenii Noi",
  "content": "Busuiocul este planta care face parte constant atât din bucătăria oricărui gospodar, dar și din tradițiile de Bobotează. În primul rând acesta este folosit la sfințirea caselor, grajdurilor și curților, dar în același timp este nelipsit de sub perna celei care în noaptea de Bobotează vrea să-și viseze ursitul. Fetele nemăritate trebuie să fure o rămurică din mănunchiul de busuioc cu care preotul stropește și să o pună sub pernă, în noaptea dinaintea Bobotezei, iar fetele care cad pe gheaţă în ziua de Bobotează pot fi sigure că se vor mărita în acel an, potrivit tradiţiei populare.",
  "metadata": {
    "original_file": "Ziarul_De_Calafat_0098.html"
  }
}