{
  "title": "Damureanu si Vasile, razboi in AUR Dolj!",
  "content": "Nici nu s-a uscat bine tusul pe buletinele de vot de la alegerile din 9 iunie, ca un scandal imens a izbucnit in AUR Dolj, unde deputatul Ringo Damureanu il acuza pe Marian Vasile, fost candidat AUR la Primaria Craiova, de penelism, pedism si iohannism, aratându-ne, in conferinta de presa, cateva poze cu Vasile alaturi de Iohannis, Rares Bogdan, dar si alte poze mai vechi, de pe vremea raposatului PD, drept dovada, informeaza cronicaolteniei.ro.\n\nIn afara de cele enumerate, Ringo Damureanu mai sustine ca, in perioada campaniei electorale, o persoana fara calitate in partid ar fi dat indicatii membrilor AUR, la sediul de pe Lipscani nr 1. Potrivit deputatului AUR, persoana respectiva este Ramona Săseanu, jurnalist la TVR, fost director General Interimar al SRTv.\n\nIn acest sens, asteptam un punct de vedere si din parte proaspatului consilier local, Marian Vasile, care ne va spune si el, probabil, o varianta si mai savuroasa a situatiei din AUR Dolj.\n\nAstfel spus, cei doi s-ar bate pentru singurul post de parlamentar pe care il poate castiga AUR in Dolj. Practic vom vedea cine e mai convingator la centru, adica cine va castiga simpatie liderului George Simion, Marian Vasile sau Ringo Damureanu.",
  "metadata": {
    "original_file": "Ora_De_Dolj_0036.html"
  }
}