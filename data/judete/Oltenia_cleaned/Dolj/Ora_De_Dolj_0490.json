{
  "title": "PNL Dolj: PSD nu are limite! Folosește persoanele vârstnice pentru a frauda alegerile!",
  "content": "În comuna Urzicuța, secția de votare Urzica Mare, a fost surprinsă o votantă în vârstă de peste 80 de ani în timp ce încerca să introducă în urnă șase buletine de vot pentru primar, pe care aplicase ștampila ”votat” pe candidatul PSD.\n\nVotanta a primit doar buletine pentru alegerea primarului, care i-au fost înmânate de către reprezentantul în biroul secției de votare al PPU, dar care a fost propus de PSD. PNL și ALDE au depus întâmpinare, în acest caz, iar biroul secției de votare a hotărât înlăturarea respectivei Dobra Mariana. Procesul de votare a fost oprit aproximativ 30 de minute. De asemenea, poliția a fost sesizată, fiind întocmite dosare penale.\n\nO situație asemanătoare a fost si la secția de votare Urzicuța, unde a fost întrerupt procesul de votare aproximativ 30 de minute pe motiv că s-a sesizat faptul că au fost înmânate unui singur votant mai multe buletine de vot pentru votarea primarului. În urma confruntării numărului de buletine de vot utilizate cu listele de votanți, s-a constatat că s-au repartizat 12 buletine în plus. \n\n Comisia urmează să decidă în legătură cu buletinele de vot care se află în urnă.",
  "metadata": {
    "original_file": "Ora_De_Dolj_0490.html"
  }
}