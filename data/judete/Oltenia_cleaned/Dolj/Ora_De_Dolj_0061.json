{
  "title": "Craiova: Tanar, reţinut după ce a vrut sa incendieze locuinta unui craiovean!",
  "content": "Un craiovean a fost retinu dupa ce ar fi aruncat cu două sticle ce conțineau substanțe inflamabile înspre două dintre autoturismele sale și spre locuința sa, situată pe strada Tineretului, informeaza IPJ Dolj.Azi, 21 mai, polițiști din cadrul Secției 5 Poliție Craiova au reținut, pentru 24 de ore, un tânăr de 29 de ani, din municipiul Craiova, bănuit de comiterea infracțiunii de distrugere.\n\nÎn fapt, în noaptea de 17 spre 18 mai a.c., poliţiştii au fost sesizaţi de un bărbat, de 46 de ani, din municipiul Craiova, cu privire la faptul că persoane necunoscute ar fi aruncat cu două sticle ce conțineau substanțe inflamabile înspre două dintre autoturismele sale și spre locuința sa, situată pe strada Tineretului.\n\nPolițiștii deplasați la fața locului au constatat că cele sesizate se confirmă, unul dintre autoturisme prezentând la nivelul parbrizului o fisură.\n\nÎn urma cercetărilor efectuate şi a activităţilor investigativ-operative desfăşurate de către poliţişti, a fost identificat tânărul de 29 de ani, din municipiul Craiova, bănuit de comiterea faptei.\n\nAcesta a fost condus la audieri, iar, în baza probatoriului administrat, polițiștii l-au reținut pentru 24 de ore, fiind introdus în Centrul de Reținere și Arestare Preventivă din cadrul Inspectoratului de Poliție Județean Dolj.\n\nÎn cursul zilei de 22 mai a.c., persoana reținută va fi prezentată Parchetului de pe lângă Judecătoria Craiova în vederea dispunerii unei măsuri preventive.",
  "metadata": {
    "original_file": "Ora_De_Dolj_0061.html"
  }
}