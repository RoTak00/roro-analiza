{
  "title": "Marian Vasile: Inceperea activității CL Craiova nu mai poate fi amânată. Consiliul Local Craiova în slujba cetățenilor",
  "content": "Marian Vasile, propunerea PNL pentru funcția de viceprimar al Craiovei, sustine ca începerea activității CL Craiova nu mai poate fi amânată. Consilierii locali PNL și USR PLUS, reprezentând majoritatea consilierilor locali ai Municipiului Craiova, convoacă o ședință extraordinară a Consiliului Local pentru 16 noiembrie 2020, ora 10:00.\n\nA trecut o lună și jumătate de la alegerile locale, consilierii au depus jurământul, supleanții au fost și ei validați de judecătorie, ca urmare Craiova are un Consiliu Local legal constituit, însă Primarul PSD nu a convocat încă o ședință de consiliu.\n\nSuntem cu toții într-o perioadă încărcată și dificilă în care este esențială funcționarea Consiliului Local și, înțelegând votul și dorința cetățenilor, începerea activității nu mai poate fi amânată.\n\nConsilierii locali PNL și USR PLUS, reprezentând majoritatea consilierilor locali ai Municipiului Craiova, convoacă o ședință extraordinară a Consiliului Local pentru 16 noiembrie 2020, ora 10:00, cu o ordine de zi care acoperă punctele necesare pentru a porni munca în noul Consiliu Local.\n\nȘedința va avea următoarea ordine de zi: \n\n 1) Alegerea președintelui de ședință al Consiliului Local Craiova. \n\n 2) Depunerea jurământului de către consilierii locali supleanți, validați de Judecătoria Craiova după data constituirii Consiliului Local Craiova \n\n 3) Constituirea Comisiei de validare a alegerilor și de numărare a voturilor \n\n 4) Alegerea viceprimarilor municipiului Craiova \n\n 5) Organizarea comisiilor de specialitate ale Consiliului Local al Municipiului Craiova \n\n 6) Depunerea jurământului de către primarul Municipiului Craiova \n\n 7) Diverse”.",
  "metadata": {
    "original_file": "Ora_De_Dolj_0435.html"
  }
}