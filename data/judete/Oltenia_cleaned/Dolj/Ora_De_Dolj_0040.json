{
  "title": "Scăldatul interzis în Jiu",
  "content": "Având în vedere creşterea temperaturilor şi, odată cu aceasta, tentaţia cetăţenilor de a se scălda, specialiștii Administrației Bazinale de Apă Jiu subliniază faptul că îmbăierea în apele curgătoare este interzisă, acestea neîndeplinind condiţiile pentru a fi folosite în acest scop. \n\n Recomandăm populației să aleagă pentru scăldat ștrandurile și zonele special amenajate, cu respectarea măsurilor de siguranță.\n\n“Colegii subunităților A.B.A Jiu (Sistemele de Gospodărire a Apelor Dolj, Gorj, Mehedinți și Huunedoara) au luat măsuri în privinţa atenţionării înotului atât în râul Jiu, cât și în celelalte cursuri de apă importante. Pentru a conştientiza populaţia, de riscul pe care şi-l asumă, dacă se scladă în apele Jiului – expunere la îmbolnăvire şi înnec – “A.B.A «Jiu» Craiova are amplasate pe malul râului Jiu plăcuţe cu «Scăldatul interzis». Pe această cale, facem un apel către cetățeni să țină cont de avertismente și să nu se aventureze la scăldat în apele Jiului” – Daniel Naicu, director A.B.A Jiu.\n\nLa nivel național, autoritățile de sănătate publică au identificat 50 de zone de îmbăiere. 49 sunt localizate la Marea Neagră (de la Gura Portiței la Vama Veche), iar una este în orașul Tulcea (lacul Ciuperca).\n\nAutoritățile de sănătate publică sunt instituțiile publice ale statului care monitorizează, exclusiv din punct de vedere bacteriologic, calitatea apelor de îmbăiere. \n\n Ministerul Sănătății publică anual raportul acestor zone, afișat pe site-ul Agenției Europene de Mediu.\n\nCoeficientul de umplere în principalele lacuri de acumulare este suficient pentru a satisface la această oră necesarul de apă pentru toți beneficiarii (populație, producere de energie electrică, industrie și agricultură), după caz.",
  "metadata": {
    "original_file": "Ora_De_Dolj_0040.html"
  }
}