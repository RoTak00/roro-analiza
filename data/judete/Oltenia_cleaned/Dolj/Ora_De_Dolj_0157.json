{
  "title": "Polițist din Craiova, reținut pentru proxenetism",
  "content": "”Ieri, 03 mai, poliţişti din cadrul Serviciului de Investigaţii Criminale Dolj au reţinut, pentru 24 de ore, un bărbat în vârstă de 35 de ani, din municipiul Craiova, sub aspectul săvârşirii infracţiunii de proxenetism în formă continuată (patru acte materiale).\n\nÎn fapt, bărbatul este bănuit că în perioada 2013 – 2017, folosindu-se de metoda „lover boy” şi speculând starea de vulnerabilitate a patru femei din judeţul Dolj, le-ar fi determinat pe acestea să practice prostituţia în Germania, Italia şi Norvegia, sumele de bani astfel obţinute, aproximativ 70.000 de euro, fiind însușite de bărbat.\n\nÎn dimineaţa zilei de 03 mai, cu sprijinul luptătorilor din cadrul Serviciului pentru Acţiuni Speciale Dolj, a fost pus în executare un mandat de percheziţie domiciliară la locuinţa bărbatului, în municipiul Craiova, ocazie cu care au fost ridicate mai multe mijloace de probă, bărbatul fiind condus la audieri.\n\nÎn urma cercetărilor efectuate şi a probatoriului administrat, poliţiştii l-au reţinut pe bărbat, pentru 24 de ore, sub aspectul săvârșirii infracțiunii de proxenetism în formă continuată(patru acte materiale), fiind introdus în Centrul de Reţinere şi Arestare Preventivă din cadrul Inspectoratului de Poliţie Judeţean Dolj.\n\nÎn cursul zilei de 04 mai, persoana reţinută va fi prezentată Parchetului de pe lângă Judecătoria Craiova în vederea dispuneri unei măsuri preventive”, transmite IPJ Dolj.",
  "metadata": {
    "original_file": "Ora_De_Dolj_0157.html"
  }
}