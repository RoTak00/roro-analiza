{
  "title": "Dolj: Tânăr din Segarcea, reținut pentru lovire sau alte violențe! Ce a făcut",
  "content": "Un tânăr de 32 de ani, din Segarcea, Dolj a fost reținut de polițiști pentru 24 de ore, acesta fiind cercetat sub aspectul săvârșirii infracțiunii de lovire sau alte violențe, informează Inspectoratul de Poliție Dolj.\n\nPolițiști din cadrul Poliţiei Oraşului Segarcea au reținut, pentru 24 de ore, un tânăr de 32 de ani, din oraşul Segarcea, bănuit de comiterea infracțiunilor de lovirea sau alte violenţe şi tulburarea ordinii şi liniştii publice.\n\nÎn fapt, poliţiştii au fost sesizaţi printr-o plângere scrisă depusă de un bărbat, de 44 de ani, din oraşul Segarcea despre faptul că, în seara zilei de 22 iulie a.c., ora 23.30, în timp ce se afla în incinta unei societăţi comerciale din localitate, ar fi fost agresat fizic de tânărul de 32 de ani.\n\nÎn urma cercetărilor şi investigaţiilor efectuate, precum și a probatoriului administrat, poliţiştii l-au reținut pe tânărul de 32 de ani, pentru 24 de ore, sub aspectul săvârşirii infracțiunilor de lovirea sau alte violenţe şi tulburarea ordinii şi liniştii publice, acesta fiind introdus în Centrul de Reținere și Arestare Preventivă din cadrul Inspectoratului de Poliție Județean Dolj.\n\nÎn cursul acestei zile, persoana reținută va fi prezentată Parchetului de pe lângă Judecătoria Segarcea în vederea luării unei măsuri preventive.",
  "metadata": {
    "original_file": "Ora_De_Dolj_0115.html"
  }
}