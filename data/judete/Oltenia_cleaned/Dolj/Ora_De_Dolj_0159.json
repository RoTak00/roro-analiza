{
  "title": "Înscrierea la UCV este în plină desfăşurare",
  "content": "Platforma de înscriere la programele de licenţă şi master ale Universităţii din Craiova – Sesiunea Iulie este activă din data de 15 aprilie 2023 şi va rămâne deschisă până în data de 17 iulie 2023. Înscrierea se face în sistem online pe EvStud, la adresa: https://evstud.ucv.ro, atât pentru studenţii români cât şi pentru cei străini.\n\nCalendarul de admitere diferă în funcţie de ciclul de studii. Astfel, înscrierea pentru programele de licenţă se va încheia în data de 17 iulie 2023, iar pentru programele de master în data de 14 iulie 2023.\n\nElevii claselor a XII-a se pot înscrie deja la programele dorite, urmând să îşi completeze dosarul de admitere cu adeverinţa sau diploma de absolvire, precum şi foaia matricolă, după susţinerea examenului de Bacalaureat.",
  "metadata": {
    "original_file": "Ora_De_Dolj_0159.html"
  }
}