{
  "title": "Restricții de circulație în Craiova de Revelion. Străzile care vor fi închise",
  "content": "Primăria Municipiului Craiova anunţă închiderea circulaţiei rutiere pe mai multe sectoare de drum, în vederea organizării și desfășurării spectacolului de Revelion Craiova 2022, după cum urmează:\n\nÎncepând cu data de 29.12.2021, ora 14:00, până în data de 02.01.2022, ora 06:00, se va închide circulaţia rutieră pe str. A.I. Cuza, sectorul de drum cuprins între intersecţia cu str. Arieş şi intersecţia cu str. Romul;\n\nDe asemenea, începând 31.12.2021, ora 17:00, până în data de 01.01.2022, ora 22:00, se va închide circulaţia rutieră pe următoarele străzi:\n\nstr. A.I. Cuza, sectorul de drum cuprins între intersecţia cu str. Romul şi intersecţia cu str. Unirii;\n\nstr. Unirii, sectorul de drum cuprins între intersecţia cu str. Mihai Viteazul şi intersecţia cu str. A.I. Cuza.\n\nÎn situaţia în care autovehiculele staţionate în zonele restricţionate sau în parcările adiacente acestor zone obstrucţionează buna desfăşurare a manifestărilor, aceste autovehicule vor fi ridicate şi reamplasate în zonele aflate în imediata apropiere. Traficul rutier, în zona şi perioada menţionată, va fi deviat pe arterele adiacente.\n\nAccesul în zona restricţionată va fi permis pentru autovehiculele cu regim prioritar, pentru riveranii care nu au alt acces către proprietate, precum şi pentru vehiculele care transportă persoane cu dizabilități.\n\nSolicităm conducătorilor auto să circule cu atenţie şi să se conformeze semnalizărilor rutiere ce vor fi instituite.",
  "metadata": {
    "original_file": "Ora_De_Dolj_0267.html"
  }
}