{
  "title": "",
  "content": "Un deținut în vârstă de 52 de ani, condamnat pentru omor și încarcerat la Penitenciarul Pelendava a evadat, vineri dimineața, din Spitalul Judeţean de Urgenţă Craiova, unde se afla internat.\n\nDeținutul are 52 de ani, este din comuna Malu Mare și are o condamnare de 10 ani pentru omor.\n\n”Vineri, 12.03.2021, în jurul orei 06:45 , s-a constatat că deținutul SOREANU ION, în vârstă de 53 de ani, condamnat definitiv la o pedeapsă privativă de libertate de 10 ani de închisoare pentru săvârșirea infracțiunii de Omor (art. 188 NCP), clasificat în regim semideschis, a părăsit o unitate sanitară publică de pe raza localității Craiova, unde se afla internat din data de 07.03.2021. În vederea capturării deţinutului, au fost dispuse măsuri specifice: sesizarea Inspectoratului Judeţean de Poliţie Dolj, Inspectoratului de Jandarmi Judeţean Dolj; informarea Inspectoratului General al Poliţiei Române, Inspectoratului General al Poliţiei de Frontieră Române, Inspectoratului General al Jandarmeriei Române; alarmarea personalului; trimiterea de echipe de căutare formate din personalul unităţii; valorificarea imaginilor video ale sistemului de supraveghere din unitatea sanitară publică. Fapta în cauză este asimilată infracţiunii de evadare şi se pedepseşte conform prevederilor articolului 285 din Noul Cod penal, cu închisoare de la şase luni la trei ani”, se arata in comunicat.",
  "metadata": {
    "original_file": "Ora_De_Dolj_0358.html"
  }
}