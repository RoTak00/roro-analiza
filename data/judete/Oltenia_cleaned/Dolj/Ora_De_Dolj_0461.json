{
  "title": "Nicolae Giugea: PSD, singurul partid din România cu doi președinți care au făcut pușcărie pentru corupție și unul anchetat pentru crime împotriva umanității",
  "content": "Dupa votul deputatilor pentru ridicarea imunitatii deputatului Nicolae Banicioiu, deputatul PNL de Dolj critica atitudinea PSD si reaminteste ca un personaj toxic precum Vosganian a scăpat de anchetă pentru că PSD s-a opus. De asemenea, liberalul spune ca PSD rămâne singurul partid din România cu doi președinți care au făcut pușcărie pentru corupție și unul anchetat pentru crime împotriva umanității.\n\n”Astăzi, în plen, a fost votată cererea DNA de ridicare a imunității pentru Nicolale Băniciou. El este acuzat că, în perioada cât a fost ministru, a cerut nu mai puțin de 1 milion de euro pentru a numi la conducerea unor spitale directori ce puteau fi controlați de doi oameni de afaceri.\n\nSă ne înțelegem foarte clar. Nu înseamnă că Bănicioiu este deja vinovat. Votul din plenul Camerei Deputaților nu are un astfel de sens. El doar dă posibilitatea justiției să își urmeze cursul și să decidă dacă fostul ministru a luat sau nu șpagă.\n\nDe altfel, este total incorect ca parlamentarii care sunt anchetați pentru corupție să fie protejați de o astfel de imunitate. Să ne amintim că unii dintre ei, cum este cazul domnului Vosganian, au scăpat de anchetă pentru că s-a refuzat ridicarea acestei imunități. \n\n Dar acum vin alegerile și PSD vrea să joace comedia transparenței. Cum ar veni, nici corupți nu au avut pe liste, nici zgomot de cătușe nu au auzit.\n\nAsta nu înseamnă că uităm de faptul că PSD rămâne singurul partid din România cu doi președinți care au făcut pușcărie pentru corupție și unul anchetat pentru crime împotriva umanității.”",
  "metadata": {
    "original_file": "Ora_De_Dolj_0461.html"
  }
}