{
  "title": "Zilele Craiovei 2023: Circulație restricționată pe mai multe străzi",
  "content": "Restrictii de circulatie, de Zilele Craiovei 2023. Primăria Municipiului Craiova anunţă că, pentru desfășurarea manifestărilor dedicate Zilelor Craiovei 2023, în perioada 31.05.2023 – 06.06.2023 vor fi instituite restricții de circulație pe mai multe sectoare de drum.\n\nAstfel, începând cu data de 31.05.2023, ora 22:00, până la data de 06.06.2023, ora 06:00, se va închide circulaţia rutieră pe următoarele străzi:\n\n– str. A.I. Cuza, sectorul de drum cuprins între intersecţia cu str. Unirii şi intersecţia cu str. Arieş; \n\n – str. Unirii, sectorul de drum cuprins între intersecţia cu str. Mihai Viteazul şi intersecţia cu str. A.I. Cuza; \n\n – str. Popa Şapcă;\n\nÎn situaţia în care autovehiculele staţionate în zona restricţionată obstrucţionează buna desfăşurare a manifestărilor, aceste autovehicule vor fi ridicate şi reamplasate în zonele aflate în imediata apropiere.\n\nAccesul în zona restricţionată va fi permis pentru autovehiculele cu regim de circulație prioritară, pentru riveranii care nu au alt acces către proprietate, precum şi pentru autovehiculele care transportă persoane cu handicap.\n\nTraficul rutier, în zona şi perioada menţionate, va fi deviat pe arterele adiacente.Solicităm conducătorilor auto să circule cu atenţie şi să se conformeze semnalizărilor rutiere ce vor fi instituite.",
  "metadata": {
    "original_file": "Ora_De_Dolj_0142.html"
  }
}