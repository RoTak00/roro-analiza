{
  "title": "Dolj: Trei tineri au ajuns în arest după ce au tâlhărit un craiovean, sub amenințarea cuțitului",
  "content": "Trei tineri cu vârste cuprinse între 16 şi 18 ani, au fost retinuti pentru 24 de ore,pentru comiterea infracţiunii de tâlhărie calificată.pentru talharie. Potrivit IPJ Dolj, cei trei ar fi ameninţat cu o armă albă un barbat de 36 de ani, din Craiova, caruia i-ar fi sustras un telefon mobil.\n\nPolițiști din cadrul Secţiei 3 Poliție Craiova au reținut, pentru 24 de ore, trei tineri cu vârste cuprinse între 16 şi 18 ani, bănuiţi de comiterea infracţiunii de tâlhărie calificată.\n\nÎn fapt, la data de 24 mai 2024, în jurul orei 15.30, un bărbat de 36 de ani, din municipiul Craiova, a sesizat faptul că, în timp ce se afla pe bulevardul Decebal, ar fi fost ameninţat cu o armă albă, de către trei persoane necunoscute, care i-ar fi sustras un telefon mobil.\n\nÎn urma activităţilor investigativ-operative desfăşurate de poliţişti din cadrul Secţiei 3 Poliţie Craiova, cu sprijinul poliţiştilor din cadrul Secţiei nr.1 Poliţie Melineşti, în cursul zilei de ieri, 28 mai, au fost depistaţi trei tineri cu vârste cuprinse între 16 şi 18 ani, bănuiţi de comiterea faptei, aceştia fiind conduşi la audieri.\n\nÎn baza probatoriului administrat de poliţişti, cei în cauză au fost reținuţi, pentru 24 de ore, fiind introdus în Centrul de Reținere și Arestare Preventivă din cadrul Inspectoratului de Poliție Județean Dolj.\n\nAstăzi, persoanele reţinute vor fi prezentate Parchetului de pe lângă Judecătoria Craiova în vederea dispunerii unor măsuri preventive.",
  "metadata": {
    "original_file": "Ora_De_Dolj_0048.html"
  }
}