{
  "title": "PNL Dolj, start in campania electorala pentru alegerile parlamentare",
  "content": "Campania electorală pentru alegerile parlamentare din acest an a început vineri, 6 noiembrie, şi se va încheia pe data de 5 decembrie, la ora 7:00.\n\nTimp de aproape o luna de zile, candidatii pentru un post de senator sau deputat vor prezenta alegatorilor programele pentru urmatorii 4 ani. Vorbim despre o campanie atipică, în condițiile restricțiilor impuse de pandemia de coronavirus.\n\nPNL Dolj vine în fața alegătorilor cu o echipă de profesioniști din diferite domenii, oameni dedicați comunității din care provin, oameni cu viziune care înțeleg nevoile reale pe care societatea noastră le are.\n\n”Venim in fata doljenilor si craiovenilor cu o echipa de oameni competenti, oameni profesionisti, oameni onesti,- lista o deschide, la Senat, domnul ministru Nicolae Ciuca, ofiter de cariera, un om al locului, nascut la Plenita, un om care a ajutat judetul Dolj si il va ajuta, cu certitudine si in urmatoare guvernare liberala.\n\nAvem pe liste colegi cu experienta, domnul ministru Ionut Stroe, deputat, domnul Mario Ovidiu Oprea, senator, domnul deputat Gioanca, oameni mai tineri, Doru Caplea, director la Posta Romana, oameni onesti si cu experienta. Nu acelasi lucru putem spune si despre PSD, trecerea in opozitie nu le-a pus un semn mare de intrebare si ati vazut, in aceste zile, cum dansii vin, la Camera deputatilor, cu o doamna avocat, o doamna cu multe semne de intrebare, care nu are nicio legatura cu judetul Dolj”, a declarat Stefan Stoica, presedinte PNL Dolj.",
  "metadata": {
    "original_file": "Ora_De_Dolj_0442.html"
  }
}