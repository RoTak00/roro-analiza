{
  "title": "Dolj: O fetiță în vârstă de 13 ani a fost violată de un tânăr în vârstă de 24 de ani",
  "content": "Polițiștii din Segarcea au fost sesizați de un bărbat, din localitate, că, fiica sa de 13 ani, ar fi fost violată de un tânăr din comuna doljeana Calopăr.\n\n„Din cercetările polițiștilor a rezultat faptul că, în perioada 20 decembrie 2022-04 ianuarie 2023, tânărul ar fi purtat mai multe discuții cu minora, pe o rețea de socializare, solicitându-i acestei să se întâlnească în vederea întreținerii de relații sexuale”, transmite IPJ Dolj.\n\nÎn cursul zilei de 17 ianuarie, tânărul a fost condus la audieri, iar în urma probatoriului administrat polițiștii l-au reținut, pentru 24 de ore, sub aspectul săvârșirii infracțiunilor de viol și racolarea minorilor în scopuri sexuale. De asemenea, la data de 18 ianuarie, judecătorul de drepturi și libertăți a dispus arestarea preventivă a tânărului, pentru 30 de zile”.",
  "metadata": {
    "original_file": "Ora_De_Dolj_0180.html"
  }
}