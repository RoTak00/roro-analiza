{
  "title": "Cladirea Prefecturii judetului Dolj, rebilitata cu fonduri din PNRR",
  "content": "Astăzi, la sediul Instituției Prefectului- Județul Dolj, au fost semnate primele documente tehnice premergătoare etapei de introducere a proiectului de reabilitare a clădirii Palatului Administrativ în PNRR.\n\nEste vorba de contractul de expertiză tehnică, a studiului geotehnic, topografic cu documentație cadastrală, dar și de certificatele energetice pentru obiectivul de investiții “Consolidarea, reabilitarea, modernizarea și eficientizarea energetică a clădirii Palatului Administrativ al județului Dolj, monument istoric de interes național”.\n\nSunt primii pași importanți pentru introducerea proiectului de reabilitare a Palatului Administrativ, clădire-simbol a județului, în Planul Național de Redresare și Reziliență. Prefectul județului Dolj, Nicușor Roșca, a semnat documentele împreună cu reprezentanții firmelor care se vor ocupa de studiile tehnice. “Este o etapă importantă pentru acest obiectiv de investiții, am semnat documentele tehnice premergătoare acestui proiect, pentru a putea obține banii de la PNRR. Clădirea Palatului Administrativ este un monument istoric emblematic pentru Craiova, pentru județul Dolj și sper ca acest prim pas să fie începutului unei modernizări istorice”, a declarat Nicușor Roșca, prefectului județului Dolj.",
  "metadata": {
    "original_file": "Ora_De_Dolj_0273.html"
  }
}