{
  "title": "Sef nou la IPJ Dolj. Vine de la Direcția Siguranță Școlară din cadrul Poliţie Române!",
  "content": "Sef nou la IPJ Dolj. Inspectoratul de Poliție al Județului (IPJ) Dolj are, începând de joi, 30 mai 2024, un nou șef împuternicit. Este vorba de comisarul-șef Alexandru Ionuț Leuțu-Cotroceanu, care vine de la conducerea Direcției Siguranță Școlară din cadrul Poliţie Române.\n\nNoul sef al IPJ Dolj are o experienta de 20 de ani, mai exact, el si-a inceput cariera de polițist în 2004, ca agent la Secția 13 București, potrivit CV-ului publicat de IPJ Dolj.\n\nLegat de studii, noul sef al IPJ Dolj a absolvit Liceul Militar ”Neagoe Basarab” din Buzău, apoi Școala de Agenți de Poliție ”Vasile Lascăr” de la Câmpina. De asemenea, are studii superioare și master la Universitatea ”Spiru Haret” din București și două cursuri de formare profesională postuniversitară, unul la Institutul de Studii pentru Ordine Publică și altul la Academia de Poliție ”Alexandru Ioan Cuza”.",
  "metadata": {
    "original_file": "Ora_De_Dolj_0046.html"
  }
}