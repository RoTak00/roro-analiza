{
  "title": "Furtuna a făcut prăpăd în Craiova",
  "content": "O rupere de nori a transformat Craiova in Veneția Olteniei, autoritățile au închis pasajele subterane din centru, Bariera Vâlcii și Electroputere, circulația tramvaielor a fost întreruptă.\n\nAproape tot orasul s-a aflat sub ape pentru aproximativ doua ore, canalizarea nu a facut fata cantitatilor mari de precipitatii cazut intr-o perioada scurta.\n\nOlguta Vasilescu spune ca avem canalizare potrivit normelor europene, dar se ineaca la o ploaie de peste 25 de litri/ mp\n\n”A plouat deja peste 25 de litri/ mp , in Craiova, ceea ce înseamnă că începe să fie depășită cantitatea de apă ce poate fi preluată de sistemul de canalizare care este realizat, conform normativelor europene, la 25 l/mp. Am închis pasajele Universitatea și Bariera Vâlcii și au fost suspendate toate activitățile dedicate Zilelor Craiovei, din zona centrală. Dacă aveți probleme deosebite, vă rog să sunați la telefonul cetățeanului 0251/984. Toate utilajele Companiei de Apă Oltenia sunt deja în teren, în zonele cu probleme. \n\n L.E. Se închide și pasajul Electroputere. La Pasajul Titulescu, vă rugăm să folosiți doar partea supraterană și să evitați zona cu giratoriu. Circulația tramvaiului a fost întreruptă. Am suplimentat numărul de autobuze pe trasee. \n\n L.L. E. S-a depășit cota de avarie la Canalul Râului. \n\n L.L. L. E. În zona Profi, din Rovine, s-a prăbușit un copac, iar firele de curent au fost rupte. Echipaje de la RAADPFL și Flash sunt deja în zonă. Circulați cu atenție! Orice astfel de probleme vă rugăm să le sesizați la telefonul cetățeanului 0251/984! \n\n L.E. Circulația la podul din Bariera Vâlcii se va relua în jurul orei 23. CAO a degajat apa, iar SC Salubritate urmează să curețe acum zona. \n\n LE. Se degajează zona de la Cimitirul Nord unde a picat un copac pe carosabil. Circulați cu atenție!”, a scris primarul Craiovei, pe pagina de Facebook.",
  "metadata": {
    "original_file": "Ora_De_Dolj_0236.html"
  }
}