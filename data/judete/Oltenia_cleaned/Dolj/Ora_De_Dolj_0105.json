{
  "title": "Comisarii Gărzii de Mediu Dolj, amendă de 50.000 de lei pentru incinerarea deșeurilor",
  "content": "Comisarii Gărzii de Mediu Dolj au aplicat o amendă de 50.000 de lei pentru incinerarea deșeurilor.\n\n”Petițiile venite din partea cetățenilor sunt soluționate cu celeritate de către comisarii Gărzii de Mediu Dolj. Așadar, ca urmare a unei sesizări venite ieri, 02.10.2023, pe telefonul de permanență, ce reclama incinerare de deșeuri, o echipă de comisari s-a deplasat la operatorul ce desfășoară activități de recuperare a materialelor reciclabile sortate.\n\nAstfel, la data inspecției, în zona de dezmembrare Vehicule Scoase din Uz, au fost descoperite două butoaie metalice cu incinerări de deșeuri menajere, PET-uri și alte tipuri de deșeuri în cantități mici.\n\nPentru nerespectarea prevederilor OUG 92/2021 privind regimul deșeurilor, care interzice incendierea oricărui tip de deșeu, comisarii au aplicat amendă de 50.000 de lei. În continuare, astfel de activități sunt monitorizate pentru ca faptele care contravin mediului să fie sancționate în conformitate cu legea!”",
  "metadata": {
    "original_file": "Ora_De_Dolj_0105.html"
  }
}