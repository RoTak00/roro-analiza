{
  "title": "Premiera de la Teatrul Național „Marin Sorescu” din Craiova: TOC TOC – o comedie delirantă despre un grup de pacienți cu TOC – Tulburare Obsesiv Compulsivă",
  "content": "Teatrul Național „Marin Sorescu” Craiova anunță premiera unui nou spectacol: TOC TOC – o comedie delirantă despre un grup de pacienți cu TOC – Tulburare Obsesiv Compulsivă, scrisă de dramaturgul și actorul francez Laurent Baffie.\n\nTOC TOC este un text care a făcut un uriaș succes de casă încă de la prima sa reprezentație – la Paris, în 2005. În Spania s-au jucat opt ani la rând, peste 1.500 de reprezentații, iar în Argentina, timp de nouă ani, producția TOC TOC a fost văzută de peste 1,7 milioane de oameni. În 2017 regizorul, producătorul și scenaristul Vincente Villanueva a adaptat piesa lui Baffie pentru marile ecrane.\n\nPremiera de la Teatrul Național „Marin Sorescu” din Craiova va avea loc în acest sfârșit de săptămână – . Spectacolul se va juca în Sala Mare „Amza Pellea”, iar publicul se va putea așeza în sală în funcție de noile norme impuse de pandemia coronavirus. \n\n Regia spectacolului este semnată de către Alexandru Boureanu și Raluca Păun , decorul poartă semnătura Vanessei Beca iar costumele sunt realizate de Lia Dogaru . \n\n Din distribuția spectacolului fac parte unii dintre cei mai îndrăgiți actori ai teatrului: Marian Politic, Alex Calangiu, Romanița Ionescu, Raluca Păun, Costinela Ungureanu, Claudiu Mihail, Ramona Drăgulescu .\n\nTOC TOC este o comedie spumoasă a cărei acțiune se petrece în cabinetul doctorului Stern, un neuropsihiatru de renume mondial în tulburarea obsesiv-compulsivă – TOC sau OCD. O consultație la renumitul dr. Stern se obține cu greu, deoarece acesta călătorește foarte mult și rareori se întoarce în Franța. \n\n Detalii despre spectacol aici",
  "metadata": {
    "original_file": "Ora_De_Dolj_0374.html"
  }
}