{
  "title": "Dolj: Militar arestat după ce ar fi încercat să întrețină reluații sexuale cu un minor",
  "content": "Un militar în vârstă de 51 de ani, din Craiova, a fost arestat preventiv, după ce ar fi încercat să întreţină relații sexuale cu un băiat în vârstă de 15 ani, în schimbul unor sume de bani. Potrivit polițiștilor, copilul fusese racolat pe rețelele sociale.\n\nPotrivit unui comunicat al Poliției Dolj, poliţişti ai Secţiei 3 Poliţie Craiova s-au sesizat că într-o locuinţă din Craiova un bărbat ar intenţiona să întreţină raporturi sexuale cu un minor. Polițiștii care au mers la fața locului au identificat un bărbat de 51 de ani, din Ostroveni, care locuieşte fără forme legale în Craiova, şi un copil de 15 ani, din Sadova.\n\nDin cercetările efectuate, s-a stabilit că bărbatul de 51 de ani ar fi racolat minorul prin intermediul unei reţele de socializare, în vederea întreţinerii de raporturi sexuale, în schimbul unor sume de bani”, a transmis IPJ Dolj.",
  "metadata": {
    "original_file": "Ora_De_Dolj_0291.html"
  }
}