{
  "title": "Festivalul IntenCity, costuri și informații utile",
  "content": "Festivalul IntenCity, ajuns la a doua ediție, se pregătește să aducă la Craiova nume mari ale muzicii internaționale. Evenimentul va avea loc în perioada 30 iunie – 2 iulie, pe două scene amplasate în cadrul Complexului Sportiv Craiova (Stadionul Ion Oblemenco) și la Sala Polivalentă.\n\nBiletele pot fi achiziționate online, de pe iticket.ro, de la Agenția de Bilete a Operei Române Craiova de la Sala Polivalentă, dar și de la Caravana IntenCity, unde prețurile biletelor și ale abonamentelor sunt reduse cu 25%.\n\nAchiziționare de pe iticket.ro: \n\n Abonament VIP (3 zile) – 1100 lei + taxe \n\n Abonament Acces General (3 zile) – 600 lei + taxe \n\n Bilet Acces individual (1 zi) – 280 lei + taxe\n\nAchiziționare de la Agenția Operei Române Craiova: \n\n Abonament VIP (3 zile) – 1100 lei, fără taxe \n\n Abonament Acces General (3 zile) – 600 lei, fără taxe \n\n Bilet Acces individual (1 zi) – 280 lei, fără taxe\n\nSuporterii celor două echipe de fotbal din Craiova, deținători de abonamente sau bilete la meciurile de acasă, au parte de reducere de 25% la cumpărarea biletului/abonamentului la Festivalul IntenCity de la Agenția Operei Române Craiova de la Sala Polivalentă.\n\nParticipanții care dețin abonament sau bilet acces general vor avea acces pe întregul spațiu de desfășurare a evenimentului, cu excepția zonei VIP.\n\nFestivalul IntenCity este organizat, începând cu vara anului 2022, de Opera Română Craiova cu sprijinul Primăriei și al Consiliului Local Craiova.\n\nConceptul festivalului își propune să reunească anual o varietate de genuri și influențe muzicale, iar alături de BCR, sponsorul nostru principal, aducem laolaltă muzica de ieri, de azi și de mâine.",
  "metadata": {
    "original_file": "Ora_De_Dolj_0143.html"
  }
}