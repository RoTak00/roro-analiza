{
  "title": "Dolj: Echipele Apele Române Jiu intervin pentru prevenirea efectelor la inundații în localitățile Grecești și Cernătești.",
  "content": "Echipele Apele Române Jiu intervin pentru prevenirea efectelor la inundații în localitățile Grecești și Cernătești.\n\nLa această oră, angajații Formațiilor de Intervenție Rapidă, Brabova, Scaești și Craiova ale Sistemului de Gospodărire a Apelor Dolj acționează pe pârâul Rasnic, pentru supraînălțarea digului cu saci cu nisip. Alături de echipele Apele Române Jiu acționează și reprezentanții CSLU Cernătești.\n\nÎn comuna Grecești, sat Grecești sunt inundate 20 de gospodării. \n\n În localitățile riverane Grecești, Busu, pârâul Rasnic a ieșit din albie, inundând terenurile, precum și drumul DJ 606. Împreună cu reprezentanții ISU se acționează la blocarea intrarilor unei gospodării cu saci cu nisip.",
  "metadata": {
    "original_file": "Ora_De_Dolj_0133.html"
  }
}