{
  "title": "Dolj: Un barbat din Craiova, sancţionat contravenţional pentru fotografierea buletinului de vot",
  "content": "Un bărbat de 46 de ani, din Craiova, care si-a fotografiat buletinul de vot, a fost sancționat contravențional cu amendă în valoare de 1.000 de lei. Potrivit IPJ Dolj, incidentul a avut loc in incinta secției de votare nr.98, din municipiul Craiova, informeaza cronicaolteniei.ro.\n\nÎn după-amiaza zilei de 24 noiembrie a.c., în jurul orei 17.40, poliţişti din cadrul Secţiei 5 Poliţie Craiova s-au sesizat din oficiu cu privire la faptul că, în incinta secției de votare nr.98, din municipiul Craiova, o persoană a efectuat fotografii cu telefonul mobil în cabina de vot.\n\nÎn fapt, a fost identificat un bărbat, de 46 de ani, din localitate, care a fotografiat buletinul de vot.\n\nAcesta a fost condus la sediul poliției unde a fost sancționat contravențional cu amendă în valoare de 1.000 de lei, conform prevederilor Legii nr.370/2004.",
  "metadata": {
    "original_file": "Ora_De_Dolj_0016.html"
  }
}