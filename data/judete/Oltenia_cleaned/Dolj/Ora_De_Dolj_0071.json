{
  "title": "Dolj: Retinut pentru lovire sau alte violenţe",
  "content": "Un tanar din comuna Terpeziţa a fost retinut pentru săvârşirea infracțiunilor de lovirea sau alte violenţe, ameninţare şi violarea de domiciliu.\n\nPoliţişti din cadrul Secţiei nr.3 Poliţie Rurală Bucovăţ au reținut, pentru 24 de ore, un tânăr de 22 de ani, din comuna Terpeziţa, sub aspectul săvârşirii infracțiunilor de lovirea sau alte violenţe, ameninţare şi violarea de domiciliu.\n\nÎn fapt, în noaptea de 11 spre 12 aprilie a.c., în jurul orei 02.10, poliţiştii au fost sesizaţi de o tânără, de 15 ani, din comuna Terpeziţa, cu privire la faptul că, un tânăr din localitate, ar fi pătruns fără drept în curtea şi locuinţa acesteia.\n\nDin cercetări s-a stabilit că tânărul ar fi pătruns fără drept în curtea şi locuinţa fetei, pe care ar fi ameninţat-o cu acte de violenţă, fiind bănuit că ar agresat-o fizic pe bunica acesteia, în vârstă de 65 de ani.\n\nTânărul a fugit de la faţa locului, până la sosirea poliţiştilor, fiind identificat în cursul zilei de ieri, 16 aprilie şi condus la audieri.\n\nÎn urma cercetărilor efectuate şi a probatoriului administrat, polițiștii l-au reținut, pentru 24 de ore, fiind introdus în Centrul de Reținere și Arestare Preventivă din cadrul Inspectoratului de Poliție Județean Dolj.\n\nÎn cursul acestei zile, persoana reținută va fi prezentată Prachetului de pe lângă Judecătoria Craiova în vederea dispunerii unei măsuri preventive.",
  "metadata": {
    "original_file": "Ora_De_Dolj_0071.html"
  }
}