{
  "title": "Primaria din Rast, atacata in instanta in zeci de procese de catre fostul primar",
  "content": "Suparat in continuare ca a pierdut alegerile locale, acum aproape un an si jumatate, fostul primar al comunei Rast, Iulian Silisteanu, a ales sa faca opozitie in salile de judecata. In acest timp, el a dat in judecata institutia pe care a condus-o in peste 40 de procese. Practic, nu exista o hotarare a Consiliului Local sau o investitie a actualei conduceri ca acestea sa nu fie contestate in instanta de Silisteanu. Pana acum, in cele 400 de zile de mandat, noua conducere a primariei Rast a fost nevoita sa cheltuiasca 850 de milioane de lei vechi pentru onorariile avocatilor care sa o reprezinte in instante. Bani care puteau fi folositi pentru dezvoltarea comunei si nu pentru frustrarile vechiului primar. Sa nu mai vorbim si de timpul si energia pierdute prin salile de judecata.",
  "metadata": {
    "original_file": "Ziarul_De_Calafat_0115.html"
  }
}