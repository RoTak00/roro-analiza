{
  "title": "Medic din Craiova, reţinut de poliţişti",
  "content": "În fapt, bărbatul, în calitatea sa de medic, în cadrul unei unități medicale din municipiul Craiova, este bănuit că ar fi efectuat patru intervenții chirurgicale, respectiv prelevarea de probe biopsice, ulterior intervenind decesul a doi bărbați de 76 și 77 de ani, din Craiova și Plenița, respectiv două femei, de 64 și 66 de ani, ambele din Târgu Jiu.\n\nÎn urma cercetărilor efectuate și a probatoriului administrat, bărbatul a fost reținut, pentru 24 de ore, sub aspectul săvârșirii a patru infracțiuni de ucidere din culpă, fiind introdus în Centrul de Reținere și Arestare Preventivă din cadrul Inspectoratului de Poliție Județean Dolj.\n\nÎn cursul acestei zile, persoana reținută va fi prezentată Parchetului de pe lângă Judecătoria Craiova în vederea luării unei măsuri preventive.”",
  "metadata": {
    "original_file": "Ora_De_Dolj_0164.html"
  }
}