{
  "title": "Întâlnire în Bănie“, pe simezele Galeriilor „Cromatic“",
  "content": "Centrul Judeţean pentru Conservarea şi Promovarea Culturii Tradiţionale Dolj are bucuria de a vă invita marți, 28 iunie 2022, ora 13:00, la vernisajul Expoziției de pictură și sculptură „Întâlnire în Bănie“ , în care regăsim creațiile artiștilor plastici care participă la Tabăra Națională de Pictură și Sculptură – ediția a XI-a , organizată la Craiova, în perioada 20 – 30 iunie 2022, de Ilinca Butucea, artist plastic și designer vestimentar.\n\nParticipă cu lucrări artiști plastici din România reuniți de Ilinca Butucea în capitala Olteniei pentru a aduce pe pânză cele mai frumoase locuri ale Craiovei.\n\nTabăra Națională de Pictură și Sculptură „Întâlnire în Bănie“ – ediția a XI-a s-a deschis luni, 20 iunie 2022, la sediul Casei de modă Ilinca Butucea din Craiova. Participanții sunt artiști plastici din București, Constanța, Brăila, Buzău, Galați, Reșița, Alexandria, dar și din orașul nostru.\n\nExponatele pot fi admirate și pe paginile de facebook ale Centrului Județean pentru Conservarea și Promovarea Culturii Tradiționale Dolj: Centrul Creației Populare Dolj ( https://www.facebook.com/ccp.dolj ) și Galeriile Cromatic, Centrul Creației Populare Dolj ( www.facebook.com/CJCPCTDj ).\n\nCreații ale artiștilor plastici participanți de-a lungul timpului la această tabără au mai putut fi admirate la Galeriile „Cromatic“ în expozițiile „Artă și feminitate“ și „Craiova – monumente arhitecturale“.",
  "metadata": {
    "original_file": "Ora_De_Dolj_0221.html"
  }
}