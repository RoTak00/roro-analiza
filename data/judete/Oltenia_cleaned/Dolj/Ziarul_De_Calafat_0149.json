{
  "title": "La Desa a inceput forarea celui de-al treilea put de apa",
  "content": "Vremea deosebit de calda din ultima perioada a facut ca locuitorii comunei Desa sa aiba probleme in furnizarea apei potabile. Din cauza deficitului de apa, livrarea a fost restrictionata in ultimele saptamani. Primaria localitatii a achizitionat de curand trei pompe de apa, cu o capacitate de 60 mc pe ora, dubla fata de cele vechi, in speranta asigurarii apei la un debit si o presiune normala pentru cetateni. Doar ca seceta, caldura excesiva si implicit consumul mai mare de apa decat de obicei au facut ca puturile existente sa nu faca fata cererii. Cu alte cuvinte, pompe noi si performante dar fara sa aiba suficienta sursa de apa. Pentru a rezolva problema, primaria si primarul Relu Anghelof, s-au mobilizat si au reusit sa obtina aprobari si finantari pentru forarea celui de-al treilea put de apa, astfel ca desenii sa nu mai aiba disconfortul intreruperii de apa potabila.",
  "metadata": {
    "original_file": "Ziarul_De_Calafat_0149.html"
  }
}