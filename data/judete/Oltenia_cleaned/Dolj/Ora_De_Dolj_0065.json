{
  "title": "Jandarmii vor asigura măsuri de ordine publică cu ocazia sărbătorii Izvorul Tămăduirii!",
  "content": "Dolj: Jandarmii vor asigura măsuri de ordine publică cu ocazia sărbătorii Izvorul Tămăduirii! Vineri, 10 mai a.c., efectivele Inspectoratului de Jandarmi Judeţean Dolj, în cooperare cu lucrători ai I.P.J. Dolj și I.S.U. Dolj, vor asigura măsurile de ordine publică la activitățile ce se vor desfășura la Mănăstirea Maglavit, cu ocazia sărbătorii religioase Izvorul Tămăduirii.\n\nPentru buna desfăşurare a acestui eveniment, Inspectoratul de Jandarmi Judeţean Dolj face următoarele recomandări:\n\n– cei prezenţi să manifeste răbdare; \n\n – să respecte indicaţiile jandarmilor şi regulile organizatorilor; \n\n – în cazul în care sunt martorii săvârşirii unor fapte antisociale, să solicite ajutorul jandarmilor aflaţi în apropiere.\n\nMisiunile jandarmilor au în vedere protecţia participanţilor, sprijinirea personalului lăcaşului de cult în îndrumarea cetăţenilor către zona de împărţire a apei sfinţite, precum și prevenirea şi combaterea oricăror fapte care aduc atingere legilor şi normelor de convieţuire socială.",
  "metadata": {
    "original_file": "Ora_De_Dolj_0065.html"
  }
}