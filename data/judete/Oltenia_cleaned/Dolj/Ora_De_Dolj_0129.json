{
  "title": "Clubul de Presă anunță că s-a constituit Grupul Avocaților care apără libertatea de exprimare!",
  "content": "Clubul de Presă anunță că s-a constituit Grupul Avocaților care apără libertatea de exprimare!\n\nAvocații Veronel Rădulescu – Baroul București, Florin Durgheu – Baroul București, Mihai Dinu – Baroul București, George Papu – Baroul București, Andreea Aganencii – Baroul București și Nicolae Băbeanu – Baroul Prahova vor reprezenta PRO BONO, în instanțe, dar și în fața altor instituții ale statului, precum Consiliul Național al Audiovizualului, jurnaliștii Clubului de Presă dar și din afara lui.\n\nLe mulțumim tuturor avocaților care au înțeles că apărarea presei, a libertății de exprimare, este foarte importantă într-o democrație.\n\nLista este deschisă în continuare, așteptăm ca și alți avocați, din toată țara, să se alăture demersului nostru!",
  "metadata": {
    "original_file": "Ora_De_Dolj_0129.html"
  }
}