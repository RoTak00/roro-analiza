{
  "title": "Craiova: Gol pusca, la plimbare pe strada Alexandru Macedonski",
  "content": "Un barbat de 46 de ani, din Craiova, s-a dezbrăcat complet de haine și a plecat să se plimbe pe strada Alexandru Macedonski.\n\nLa data de 30 septembrie a.c., în jurul orei 12.45, poliţiştii Secţiei 1 Poliţie Craiova au fost sesizaţi cu privire la faptul că, pe strada Alexandru Macedonski, un bărbat dezbrăcat se deplasează pe carosabil.\n\nPoliţiştii deplasaţi la faţa locului l-au identificat pe bărbatul în cauză, în vârstă de 46 de ani, din municipiul Craiova, acesta fiind transportat la o unitate medicală pentru acordarea de ajutor de specialitate. În cauză, a fost întocmit dosar penal sub aspectul săvârşirii infracţiunii de ultraj contra bunelor moravuri.”",
  "metadata": {
    "original_file": "Ora_De_Dolj_0106.html"
  }
}