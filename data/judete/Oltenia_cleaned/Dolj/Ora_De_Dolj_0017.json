{
  "title": "",
  "content": "Gabriel Cotabiță a murit sâmbătă, 23 noiembrie, la vârsta de 69 de ani. Trista veste a fost anunțată de dirijorul Ionel Tudor.\n\nGabriel Cotabiță a avut parte de un ultim deceniu marcat de probleme grave de sănătate.\n\n„Ai plecat, Gabi, și ai lăsat muzica pop românească fără una dintre cele mai mari și mai personale voci! Am fost nu doar colaboratori ci și prieteni din tinerețe! Am lansat împreună piese care au bucurat generații de ascultători („Noapte albastră”, „Te rog, domnișoară, nu pleca”, „Și va mai trece-o noapte”, „Viața e un cazino”, „Voice from above”, „Uneori-El amor”, „Să nu ne spunem adio”, „Poate că da, poate că nu” etc)!\n\nAm lansat împreună cu Joey de Alvaré primul CD din România! Am făcut lucruri frumoase împreună, lucruri care nu se pot uita! Am împărțit multe momente ale vieții și carierei noastre împreună!…Te vom păstra mereu în inimile noastre! Dumnezeu să te odihnească în pace și lumină!” , a transmis Ionel Tudor într-un mesaj pe Facebook.\n\nA absolvit Institutul de Electrotehnică din Craiova fiind inginer. În perioada 1967-1969 urmează cursurile Școlii Populare de Artă din Craiova. A debutat în muzica rock în anul 1975 alături de grupul Redivivus devenind o vedetă a genului. În luna octombrie a aceluiași an are loc primul spectacol al formației și un an mai târziu Redivivus participă la Festivalul Artei Studențești de la Galați unde Gabriel Cotabiță primește premiu pentru cel mai bun solist vocal.\n\nÎntre anii 1979 și 1980 Cotabiță colaborează și cu Basorelief alături de care susține o serie de concerte pe litoral. După ce Redivivus își încheie activitatea pentru că nu a mai putut fi considerată o trupă studențească, interpretul își va înființa o nouă trupă, Fapt Divers cu care cântă în restaurant",
  "metadata": {
    "original_file": "Ora_De_Dolj_0017.html"
  }
}