{
  "title": "Dolj: Portofel găsit și restituit proprietarului",
  "content": "În cursul zilei de 10 iunie, un bărbat de 48 de ani, din municipiul Craiova, s-a prezentat la sediul Secţiei 2 Poliţie Craiova pentru a preda un portofel, pe care îl găsise pe strada Dr. Dimitrie Gerota.\n\nÎn scurt timp, polițiștii au identificat proprietarul de drept, un bărbat din municipiul Craiova, căruia i-a fost restituit portofelul în care se afla suma de 3.931 de lei, carduri bancare şi documente personale.\n\nPoliţiştii recomandă cetăţenilor să nu ţină în portofel şi datele referitoare la codul PIN al cardurilor bancare sau alte asemenea date de autentificare. \n\n Totodată, amintim că, din punct de vedere legal, însuşirea unui bun găsit sau ajuns din eroare ori în mod fortuit în posesia altei persoane, care nu îl predă autorităților în termen de 10 zile, constituie infracțiune.",
  "metadata": {
    "original_file": "Ora_De_Dolj_0139.html"
  }
}