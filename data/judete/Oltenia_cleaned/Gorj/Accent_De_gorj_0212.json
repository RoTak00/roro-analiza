{
  "title": "Acțiuni ale IPJ Vâlcea: 432 de sancțiuni contravenționale în valoare totală de aproximativ 200.000 de lei - Accent In Gorj",
  "content": "Inspectoratul de Poliție Județean Vâlcea a desfășurat, în ultimele 72 de ore, o serie de misiuni pentru menținerea ordinii și liniștii publice, prevenirea și combaterea infracționalității, precum și pentru creșterea gradului de siguranță rutieră pe raza județului.\n\nPolițiștii au acționat în mod proactiv și ferm la nivelul întregului județ pentru a preveni faptele antisociale și pentru a interveni prompt în situațiile de urgență semnalate de cetățeni.\n\nÎn perioada 6 – 8 decembrie a.c., polițiștii din cadrul Inspectoratului de Poliție Județean Vâlcea au organizat 31 de acțiuni punctuale la nivelul județului, pentru menținerea ordinii publice și creșterea siguranței rutiere.\n\nÎn urma activităților desfășurate, pentru abaterile constatate, polițiștii au aplicat 432 de sancțiuni contravenționale în valoare totală de aproximativ 200.000 de lei.\n\nAu fost reținute 44 de permise de conducere și retrase 18 certificate de înmatriculare pentru defecțiuni tehnice sau alte nereguli constatate la autovehicule.\n\nÎn ceea ce privește infracțiunle la regimul rutier, polițiștii au constatat 5 infracțiuni.",
  "metadata": {
    "original_file": "Accent_De_gorj_0212.html"
  }
}