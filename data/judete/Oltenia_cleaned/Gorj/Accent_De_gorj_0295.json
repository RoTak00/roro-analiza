{
  "title": "FEMEIE DE 55 DE ANI, DATĂ DISPĂRUTĂ DE SOȚ - Accent In Gorj",
  "content": "Astăzi, polițiști din cadrul Poliției Municipiului Târgu Jiu au fost sesizați de un localnic, cu privire la faptul că, la data de 27 noiembrie a.c., în jurul orelor 13:00, soția sa, Diamant Rodica, de 55 de ani, cu domiciliul în municipiul Târgu Jiu, a plecat în mod voluntar din cadrul Secției de Boli Infecțioase a Spitalului Județean de Urgență Târgu Jiu, unde se afla internată și de unde a cerut externarea, iar până în prezent nu a revenit la domiciliu.\n\nSemnalmente: înălţime 1,55 m, constituție astenică, ten măsliniu, ochi căprui, păr negru, tunsă la nivelul umerilor, fața ovală, având un tatuaj pe interiorul pulpei piciorului drept și un semn particular de la o operație pe spate, în partea dreaptă.\n\nNu se cunosc articolele vestimentare purtate la momentul plecării voluntare.\n\nPersoanele care pot oferi detalii care să ajute la identificarea femeii, sunt rugate să apeleze numărul unic de urgență 112 sau să se deplaseze la cea mai apropiată unitate de poliție.",
  "metadata": {
    "original_file": "Accent_De_gorj_0295.html"
  }
}