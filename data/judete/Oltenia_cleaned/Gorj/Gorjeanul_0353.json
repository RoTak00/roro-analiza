{
  "title": "Alți doi consilieri locali validați la Târgu Jiu",
  "content": "Judecătoria Târgu Jiu a validat vineri, 8 noiembrie, mandatele a doi noi consilieri locali. Este vorba de Luis-Ionuț Popa și Emilian-George David, din partea Partidului Social Democrat. Ei au fost validați de pe listele supleanților, după ce Adrian Dăianu, candidat la alegerile parlamentare, și Dan-Antoniu Ilieș, de la CSM Târgu Jiu, au renunțat la mandatele de consilier local. \n\n „Admite cererea formulată de petenta UAT Târgu Jiu, prin secretarul general al UAT Târgu Jiu. Validează mandatele de consilier local în Consiliul Local al Municipiului Târgu-Jiu, în urma alegerilor din 09 iunie 2024, pentru domnul Popa Luis-Ionuţ şi pentru domnul David Emilian-George, înscrişi pe lista supleanţilor pentru funcţia de consilier local din partea Partidului Social Democrat. Executorie de drept. Prezenta hotărâre se comunică de îndată prefectului şi secretarului general al UAT Târgu Jiu. Cu drept de apel în 3 zile de la comunicare. În cazul exercitării căii de atac, cererea de apel se depune la Judecătoria Târgu Jiu”, se arată în minuta instanței de judecată. \n\n I.I.",
  "metadata": {
    "original_file": "Gorjeanul_0353.html"
  }
}