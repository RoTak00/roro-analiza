{
  "title": "Deputatul Manta: CEO ar putea fi scutit de la măsurile de austeritate",
  "content": "Deputatul de Gorj, Claudiu Manta, a declarat în presa locală că Memorandumul prin care CEO era scutit de măsurile din ”ordonanța trenuleț” ar putea fi respectat, dat fiind faptul că Ministerul de Finanțe nu a venit cu nicio clarificare în acest sens. ”Eu nu sunt foarte sigur că a fost anulat acel memorandum prin această ordonanță. Lucrurile sunt neclare inclusiv din punctul de vedere al Ministerului de Finanțe. S-a discutat și la Ministerul Energiei, până nu va fi formulat un punct de vedere foarte clar de la Ministerul de Finanțe, cu privire la ce prevedri își mai păstrează valabilitatea și ce prevederi încetează, eu aș fi mai precaut. Să vedem ce au de zis cei de la minister. Există șansa să se revină la Memorandumul, care a fost adoptat anul trecut, pe care ”ordonanța trenuleț” l-ar fi anulat, nu aduce lămuriri suplimentare cu privire la acesta. Este nevoie de o clarificare legislativă și eu cred că va veni foarte rapid această clarificare din partea Guvernului în perioada următoare”, a spus acesta. \n\n M.C.H.",
  "metadata": {
    "original_file": "Gorjeanul_0071.html"
  }
}