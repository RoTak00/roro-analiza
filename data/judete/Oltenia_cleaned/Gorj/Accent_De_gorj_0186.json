{
  "title": "PERCHEZIȚII ALE POLIȚIȘTILOR ÎNTR-UN DOSAR DE CONTRABANDĂ - Accent In Gorj",
  "content": "Din cercetările efectuate până în prezent, două persoane din municipiul Slatina sunt bănuite că, în cursul anului 2024, ar fi introdus în mod ilegal în țară bijuterii din aur, în valoare de aproximativ 300.000 lei, prin sustragerea acestora de la controlul vamal. Ulterior, aceste bijuterii ar fi fost comercializate pe piața din România.\n\nÎn urma perchezițiilor, polițiștii au descoperit și ridicat, în vederea continuării cercetărilor, sume de bani și 335 de grame de aur .\n\nDouă persoane au fost conduse la sediul Inspectortului de Poliție Județean Olt pentru audieri, cercetările fiind continuate pentru documentarea activității infracționale și dispunerea măsurilor legale.\n\nFacem precizarea că, pe parcursul întregului proces penal, persoanele cercetate beneficiază de drepturile și garanțiile procesuale prevăzute de Codul de procedură penală, precum și de prezumția de nevinovăție , a transmis IPJ Olt.",
  "metadata": {
    "original_file": "Accent_De_gorj_0186.html"
  }
}