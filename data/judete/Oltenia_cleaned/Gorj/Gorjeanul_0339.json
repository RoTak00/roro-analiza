{
  "title": "O nouă campanie pentru salvarea vieților: 20 de jandarmi donează sânge",
  "content": "O nouă campanie de donare de sânge intitulată ,,Donează sânge! Salvează o viață!” este organizată de Inspectoratul de Jandarmi Județean ,,Tudor Vladimirescu” Gorj, cu sprijinul Centrului de Transfuzie Sanguină Gorj, în perioada 11-15 noiembrie.\n\nAstfel, 20 de jandarmi gorjeni se vor prezenta la Centrul de transfuzie Sanguină Gorj pentru a dona sânge și a contribui în acest fel la ajutorarea semenilor. \n\n Mulțumim personalului medical pentru amabilitatea și solicitudinea demonstrate la fiecare campanie organizată pentru binele celor aflați în suferință. \n\n ,,Ultima campanie de donare de sânge a fost organizată în luna aprilie și a reunit peste 50 de jandarmi gorjeni care au donat peste 22 litri de sânge. \n\n ,,Donează sânge! Salvează o viață!” – este o campanie organizată pentru și în sprijinul comunității pe care noi, jandarmii gorjeni o vom organiza când este nevoie de ajutor”, a comunicat IJJ Gorj. \n\n M.C.H.",
  "metadata": {
    "original_file": "Gorjeanul_0339.html"
  }
}