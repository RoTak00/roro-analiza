{
  "title": "Angajări la Primăria Târgu Jiu",
  "content": "Primăria Municipiului Târgu Jiu organizează un concurs pentru două posturi de asistent medical debutant. Posturile sunt pe perioadă nedeterminată și se află la Serviciul asistență medicală școlară din cadrul Direcției evidența patrimoniului și fond locativ.\n\nPoate participa orice absolvent de studii postliceale sanitare, specialitatea asistent medical generalist, cu diplomă sau certificat. Nu este necesară vechimea. Candidații trebuie să prezinte certificatul de membru al Ordinului Asistenților Medicali Generaliști din România cu aviz anual sau adeverința valabilă.\n\nDosarele de concurs se depun până la 20 decembrie 2024, ora 14:00, la Compartimentul resurse umane.\n\nProba scrisă va avea loc pe 15 ianuarie 2025. Proba interviu va fi programată ulterior, în funcție de rezultatele probei scrise.\n\nPentru ambele probe, punctajul maxim este de 100 de puncte. Candidații trebuie să obțină minimum 50 de puncte pentru a fi declarați „admiși”.",
  "metadata": {
    "original_file": "Gorjeanul_0218.html"
  }
}