{
  "title": "Cetățean sârb prins băut pe drumurile din Gorj - Accent In Gorj",
  "content": "Polițiștii din cadrul Poliției Orașului Novaci au prins, ieri, în timpul unui control de rutină, un cetățean sârb, în vârstă de 60 de ani, conducând un autoturism de lux pe DN67 C Rânca, care la testarea cu aparatul etilotest, prezenta o alcoolemie de 1,93 mg/l alcool pur în aerul expirat.\n\n\n\n Ulterior, acesta a fost transportat la spital pentru recoltarea de mostre biologice de sânge, care vor fi utilizate pentru stabilirea exactă a nivelului alcoolemiei. În urma acestui incident, polițiștii au deschis un dosar penal pentru infracțiunea de conducere a unui autovehicul pe drumurile publice sub influența alcoolului.",
  "metadata": {
    "original_file": "Accent_De_gorj_0070.html"
  }
}