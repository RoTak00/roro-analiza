{
  "title": "CNTV, pe podium la Târgul Regional de Știință Code Kids",
  "content": "Clubul ,,Smart Kids Future Coding”, format din elevi ai Colegiului Național ,,Tudor Vladimirescu” din Târgu Jiu, a obținut locul III la Târgul Regional de Știință Code Kids, cu proiectul inovator Ferma Sustenabilă CODE KIDS.\n\nAcțiunea a avut loc în cadrul parteneriatului semnat de CNTV în 2022 cu Fundația Progress Bistrița, pentru implementarea programului „CODE KIDS – Programează viitorul comunității tale”.\n\n„Proiectul a fost inspirat de nevoia de a gestiona eficient consumul de apă. Folosind tehnologia Arduino și o serie de senzori, echipa a creat o soluție sustenabilă pentru agricultură, marcând o etapă importantă de învățare și dezvoltare pentru elevii noștri. Acest succes deschide noi oportunități pentru viitor!”, anunță unitatea de învățământ.",
  "metadata": {
    "original_file": "Gorjeanul_0454.html"
  }
}