{
  "title": "REȚINUT DE POLIȚIȘTI PENTRU VIOLENȚĂ ÎN FAMILIE - Accent In Gorj",
  "content": "La data de 7 decembrie 2024, polițiști din cadrul Poliției Orașului Turceni au fost sesizați prin SNUAU 112 de către o femeie, de 33 de ani, din localitate, cu privire la faptul că ar fi fost bătută de concubinul ei.\n\nCu ocazia cercetărilor efectuate de polițiști, s-a stabilit că un bărbat, de 48 de ani, din Turceni, în timp ce se afla la domiciliu său, pe fondul unor discuții contradictorii și a consumului de alcool, ar fi avut un conflict cu concubina sa, în urma căruia ar fi lovit-o cu pumnii în zona feţei şi în zona abdominală, fiindu-i provocate leziuni.\n\nA fost întocmit formular de evaluare a riscului reieşind că există risc iminent, fapt pentru care polițiștii au emis un ordin de protecție provizoriu împotriva bărbatului, căruia i-a fost impusă obligația să păstreze o distanță de 50 metri față de femeie și de locuința acesteia.\n\nÎn cauză, polițiștii au întocmit dosar penal, pentru săvârşirea infracţiunii de violență în familie.\n\nÎn continuarea cercetărilor, față de bărbatul de 48 de ani, polițiștii au luat măsura reţinerii pe bază de ordonanţă pentru o perioadă de 24 de ore, fiind introdus în Centrul de Reținere și Arestare Preventivă al Inspectoratului de Poliție Județean Gorj.",
  "metadata": {
    "original_file": "Accent_De_gorj_0223.html"
  }
}