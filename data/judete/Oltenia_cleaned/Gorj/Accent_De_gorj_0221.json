{
  "title": "Lucrări la hidrocentrala de la Tuceni - Accent In Gorj",
  "content": "Complexul Energetic Oltenia a alocat suma de peste 53 de milioane de lei pentru reabilitarea hidrocentralei de la Sucursala Electrocentrale de la Turceni. Proiectul presupune execuția de lucrări pentru reabilitarea și modernizarea microhidrocentralei cu puterea instalată de 9,9 MW de la SE Turceni, inclusiv elaborarea documentației tehnice și furnizare de echipamente și instalații. \n\n Licitația pentru stabilirea constructorului este programată pe 7 februarie 2025. Lucrările vor trebui să fie finalizate în 36 de luni. Hidrocentrala va contribui cu energie în cadrul mixului energetic al Complexului Energetic Oltenia.",
  "metadata": {
    "original_file": "Accent_De_gorj_0221.html"
  }
}