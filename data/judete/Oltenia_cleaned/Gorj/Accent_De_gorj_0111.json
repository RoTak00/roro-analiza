{
  "title": "REȚINUT PENTRU LOVIRE - Accent In Gorj",
  "content": "La data de 4 ianuarie a.c., polițiști din cadrul Poliției Orașului Tismana au reținut pentru 24 de ore și introdus în Centrul de Reținere și Arestare Preventivă al IPJ Gorj, un tânăr de 21 de ani, din comuna Godinești, fiind bănuit de săvârșirea infracţiunii de lovire sau alte violențe.\n\nÎn noaptea de 3-4 ianuarie a.c., polițiștii din Tismana au fost sesizați prin apelul 112 de un tânăr de 26 de ani, din comuna Godinești, cu privire la faptul că în timp ce se afla la locuința unui consătean, a fost agresat de tânărul de 21 de ani, din aceeași comună.\n\nCu ocazia deplasării la fața locului, polițiștii au constatat că apelantul prezenta leziuni la nivelul capului și că, pe fondul consumului de alcool și al unui conflict mai vechi, tânărul reținut l-ar fi lovit pe acesta cu un obiect în zona capului provocându-i o plagă sângerândă.\n\nVictima a fost transportată la spital, pentru acordarea de îngrijiri medicale.\n\nCel din urmă nu a dorit emiterea unui ordin de protecție provizoriu, fiindu-i înmânată o cerere pentru a se adresa instanței de judecată în vederea emiterii unui ordin de protecție.",
  "metadata": {
    "original_file": "Accent_De_gorj_0111.html"
  }
}