{
  "title": "Video: Vot fără incidente la Spitalul Județean",
  "content": "Procesul electoral s-a desfășurat, duminică, fără incidente în toate cele trei locații ale Spitalului Județean de Urgență Târgu Jiu. Un număr de 157 de pacienți și-au exprimat dreptul la vot în cadrul alegerilor parlamentare. \n\n „Din secțiile aflate în locația Tudor Vladimirescu au votat 80 de pacienți; din secțiile situate în locația din strada Progresului (Spitalul 700) au votat 42 de pacienți, iar de la locația situată pe strada Unirii (Spitalul de la Pasarelă) au votat 35 de pacienți”, a anunțat Mihaela Țicleanu, purtătorul de cuvânt al Spitalului Județean de Urgență Târgu Jiu. \n\n Urna mobilă a ajuns și în celelalte unități medicale din județul Gorj, pentru ca pacienții să poată vota la alegerile parlamentare. \n\n I.I.",
  "metadata": {
    "original_file": "Gorjeanul_0255.html"
  }
}