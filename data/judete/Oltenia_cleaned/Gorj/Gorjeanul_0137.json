{
  "title": "Grupul 5 al Termocentralei Rovinari a fost închis din lipsă de cărbune, grupul 6 mai are ȘAPTE ZILE de funcționare!",
  "content": "* Ministrul nu suflă o vorbă despre grupurile energetice de la Rovinari, dar zice că sunt suficiente ,,stocurile” de 400.000 de tone. \n\n * Rămâne cum a fost stabilit: Desființarea capacităților pe cărbune, în linie dreaptă\n\nÎn programul Guvernului Ciolacu 2, Sebastian Burduja rămâne la șefia Ministerului Energiei și va continua planul de închidere a capacităților de energie pe cărbune: ,,Realizarea programului de restructurare al CE Oltenia, prin construirea de capacități de generare pe gaz natural în tehnologii moderne cu emisii scăzute de CO2 (Ișalnița – 850 MW, Turceni – 475 MW), precum și a unor parcuri fotovoltaice de circa 700 MW, respectând principiul conform căruia nu se pot închide grupurile pe cărbune fără a le înlocui cu alte grupuri pentru producția de energie în bandă (termocentrale pe gaz)”. \n\n Amintim că deja jumătate din capacitățile CEO au fost închise, au luat calea fierului vechi, iar la 1 ianuarie grupul 6 funcțional al Termocentralei Rovinari va fi trecut în conservare. În urmă cu două zile, grupul 5, retehnologizat cu 140 de milioane de euro a fost oprit din LIPSĂ DE CĂRBUNE: https://www.gorjeanul.ro/termocentrala-rovinari-si-a-oprit-grupul-5-din-lipsa-de-carbune/ \n\n Ieri, Sebastian Burduja a declarat însă că nimeni ,,nu va tremura de frig în această iarnă”, să stăm liniștiți și în privința facturilor, iar în privința stocurilor de cărbune, ministrul a anunțat că sunt în depozite 400.000 de tone. Asta, în condițiile în care grupul 5 de la Termocentrala Rovinari a fost închis din cauza lipsei de cărbune. \n\n M.C.H.",
  "metadata": {
    "original_file": "Gorjeanul_0137.html"
  }
}