{
  "title": "Profesor de matematică din Gorj, acuzat că a hărțuit sexual cinci eleve minore - Accent In Gorj",
  "content": "Un profesor de matematică, în vârstă de 55 de ani, de la Turceni a fost acuzat, până acum, că ar fi agresat sexual și ar fi hărțuit cel puțin cinci eleve minore între 2019 și 2022.\n\n\n\n O investigație Snoop.ro arată că profesorul încă predă, deoarece Parchetul de pe lângă Judecătoria Târgu Jiu a clasat cauza. \n\n Este vorba despre Mihail Cornescu.\n\n\n\n Ministrul Educației, Ligia Deca, a trimis Corpului de Control la Gorj, după acuzațiile grave făcute la adresa profesorului.\n\n\n\n Cei din Corpul de Control au primit însă soluția adoptată de procurorul de caz, în dosarul de hărțuire sexuală.\n\n\n\n Profesorul a fost cercetat penal timp de doi ani. \n\n O elevă a depus plângere și alte două au dat declarații la poliție. \n\n El a fost acuzat că ar fi abuzat elevele de gimnaziu la meditații și la școală, la Liceul Tehnologic din orașul Turceni. \n\n\n\n\n\n Decizia procurorilor va fi atacată, spune chiar mama uneia dintre elevele abuzate. Femeia a declarat că nu vrea ca alte fetițe să treacă prin calvarul trăit de copilul ei.",
  "metadata": {
    "original_file": "Accent_De_gorj_0183.html"
  }
}