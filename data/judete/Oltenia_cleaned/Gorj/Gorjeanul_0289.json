{
  "title": "Primăriile din Gorj, verificate de Garda de Mediu",
  "content": "Comisarii de mediu vor verifica primăriile din județ, comunicând că starea de salubrizare a localităților și modul de respectare a obiectivelor Planului Național de Gestionare a Deșeurilor constituie o prioritate a Gărzii Naționale de Mediu. Din datele instituției, a rezultat că UAT-urile nu au respectat obligațiile de mediu.\n\n,,Începând cu anul 2025, Garda Naţională de Mediu va verifica ducerea la îndeplinire a obligațiilor Unităților Administrativ Teritoriale, cu privire la îndeplinirea țintei de reducere a cantității de deșeuri municipale depozitate de către UAT pentru anul anterior. Rezultatele verificărilor efectuate cu ocazia tematicii impuse pe parcursul acestui an a scos în evidență un declin în îndeplinirea obligațiilor UAT-urilor. Se atrage atenția responsabililor, în vederea ducerii la îndeplinire a măsurilor impuse de către comisarii Gărzii de Mediu Gorj și implicit a prevederilor legale în domeniul gestionării deșeurilor”, a comunicat instituția. \n\n M.C.H.",
  "metadata": {
    "original_file": "Gorjeanul_0289.html"
  }
}