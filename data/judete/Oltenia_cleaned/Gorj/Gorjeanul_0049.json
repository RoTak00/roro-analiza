{
  "title": "Cine va conduce Termocentrala Rovinari!",
  "content": "Directorul SE Rovinari, energeticianul Laurențiu Ciurel, care a condus și Complexul Energetic Oltenia o bună perioadă de timp, a demisionat din funcție săptămâna trecută. Acesta atenționase în mai multe rânduri că va pleca din companie, dacă optica managerială nu se va schimba, făcând referire la condițiile în care oamenii din termocentrală sunt obligați să muncească.\n\nLaurențiu Ciurel a criticat managementul CEO pentru că nu are de gând să rezolve problema lipsei de personal, reducând și cheltuielile de investiții și mentenanță, chiar dacă în acest fel pune în pericol sănătatea și viața oamenilor, riscând și numeroase avarii ale instalațiilor. \n\n Din câte se vede, managementul nu a rezolvat nimic, iar Laurențiu Ciurel a demisionat. \n\n Postul lui va rămâne deocamdată neocupat, activitatea continuând sub coordonarea lui Marian Motocu, șeful Direcției Energie din cadrul companiei. \n\n ,,Nu s-a discutat încă despre cine va fi numit în locul domnului Ciurel, însă firesc ar fi fost rămână Iosif Chircă, numai că nu și-a rezolvat problemele, după ce a fost acuzat de luare de mită”, spun oamenii din Rovinari. \n\n M.C.H.",
  "metadata": {
    "original_file": "Gorjeanul_0049.html"
  }
}