{
  "title": "Lipsa personal la o carieră a CEO - Accent In Gorj",
  "content": "Este lipsă majoră de personal la una din carierele miniere din cadrul Complexului Energetic Oltenia. Cea mai mare subunitate minieră din Gorj, Cariera Minieră Roșia, și din țară are probleme de personal. Lipsesc mai multe categorii de salariați pe meserii de bază. \n\n Deficitul de personal este legat de programul de pensionări din ultimii 2 ani de zile. Reducerea vârstei de pensionare în sectorul minier și energetic a antrenat plecări însemnate din sistem. \n\n Prin urmare, foarte multe posturi au rămas decoperite. Nici încadrarea muncitorilor în baza unor contracte pe perioadă determinată nu a rezolvat problema.",
  "metadata": {
    "original_file": "Accent_De_gorj_0241.html"
  }
}