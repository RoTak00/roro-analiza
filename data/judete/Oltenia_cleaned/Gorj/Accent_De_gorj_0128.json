{
  "title": "ORDIN DE PROTECȚIE PROVIZORIU EMIS ÎN URMA UNEI AGRESIUNI ÎNTRE SOȚI - Accent In Gorj",
  "content": "La data de 20 decembrie a.c., polițiști din cadrul Secţiei 8 Poliţie Rurală Stoina au fost sesizati prin apelul112 de o femeie de 54 de ani, din comuna Căpreni, cu privire la faptul că a fost agresată fizic de către soțul său.\n\nLa fața locului s-au deplasat polițiștii, care au stabilit faptul că în seara respectivă, în timp ce apelanta se afla la domiciliul comun împreună cu soțul său, de 51 de ani, ar fi avut un conflict cu acesta, generat de consumul de băuturi alcoolice, în urma căruia ar fi fost lovită cu pumnii la nivelul feței și corpului, fiindu-i provocate leziuni.\n\nPersoana vătămată, prezenta urme vizibile de violență, motiv pentru care a fost transportată la spital pentru acordarea de îngrijiri medicale.\n\nA fost întocmit formularul de evaluare a riscului, ocazie cu care a rezultat un risc iminent, ocazie cu care polițiștii au emis un ordin de protecție provizoriu împotriva agresorului. În cauză a fost întocmit dosar penal sub aspectul săvârşirii infracţiunii de violență în familie.",
  "metadata": {
    "original_file": "Accent_De_gorj_0128.html"
  }
}