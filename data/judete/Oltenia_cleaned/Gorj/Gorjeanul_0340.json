{
  "title": "Noii vicepreședinți ai Consiliului Județean Gorj",
  "content": "Social-democraţii Marius Cuțitoiu şi Anca Bordușanu au fost aleşi, marți, prin vot secret, vicepreşedinţi ai Consiliului Judeţean Gorj. Ei au obținut 17 din cele 24 de voturi exprimate. \n\n Gabriela Târsu și Cristi Aldescu au fost propunerile PNL pentru cele două posturi, însă PSD deține majoritatea absolută în Consiliul Județean, așa că și-a impus oamenii în funcție. \n\n Consilierii AUR nu au participat la vot, motivând că decizia este una politică și nu vor să fie acuzați că „suntem cu PSD sau cu PNL”. \n\n Cei doi vicepreședinți vor face echipă cu social-democratul Cosmin Popescu, reales în funcția de președinte al Consiliului Județean Gorj. \n\n I.I.",
  "metadata": {
    "original_file": "Gorjeanul_0340.html"
  }
}