{
  "title": "Jandarmii gorjeni i-au restituit unui bărbat documentele medicale pierdute",
  "content": "Un echipaj de jandarmi din cadrul Detașamentului Mobil, aflat în patrulare pedestră vineri, în Piața centrală a Municipiului Târgu-Jiu, a fost sesizat de o persoană că a găsit mai multe documente medicale pierdute, arhivate într-un dosar. ,,Jandarmii au verificat conținutul dosarului și au identificat proprietarul iar în urma apelului telefonic efectuat, a rezultat că acesta nu realizase că le-a pierdut, era în timpul deplasării către locuință și a revenit pentru a prelua documentele (rețete medicale, bilet de trimitere, etc.). \n\n Vă recomandăm să manifestați o atenție deosebită documentelor personale inclusiv a celor medicale, întrucât acestea conțin date cu caracter personal ale posesorului iar pierderea lor generează dificultăți în a prelua medicamentația prescrisă de specialiști”, a transmis Jandarmeria. \n\n M.C.H.",
  "metadata": {
    "original_file": "Gorjeanul_0061.html"
  }
}