{
  "title": "Primarul Romanescu a depus jurământul",
  "content": "Marcel Romanescu a preluat oficial cel de-al treilea mandat de primar al municipiului Târgu Jiu. Acesta a depus astăzi jurământul de credință la învestirea în funcție, după constituirea noului Consiliu Local.\n\n„Am depus astăzi jurământul pentru cel de-al treilea mandat de primar al municipiului Târgu Jiu. Vă sunt recunoscător dumneavoastră, cetățenilor, pentru încrederea acordată și pentru colaborarea pe care o avem de mai bine de 7 ani!\n\nContinuăm proiectele de modernizare a orașului, alături de un nou Consiliu Local și este momentul să lăsăm în urmă campania electorală și să ne concentrăm pe problemele municipiului. Este momentul sa fim o echipă a cărei menire este protejarea intereselor comunității.\n\nTotodată, le mulțumesc consilierilor care astăzi și-au încheiat mandatul, pentru colaborare și pentru eforturile depuse în interesul cetățeanului!”, a transmis Romanescu.\n\nNoul CL Târgu Jiu este format din reprezentanți ai PSD, PNL, AUR și Partidul Verde.",
  "metadata": {
    "original_file": "Gorjeanul_0445.html"
  }
}