{
  "title": "Măsuri pentru pregătirea de iarnă a carierelor miniere - Accent In Gorj",
  "content": "Sunt luate măsuri de urgență pentru a pregăti de iarnă carierele miniere. Până acum nu s-a reușit achiziția materialelor necesare pentru sezonul rece. Directoratul Complexului Energetic Oltenia a stabilit că se impune livrarea de urgență a materialului antiderapant pentru toate subunitățile miniere și în special acolo unde sunt foarte multe căi de acces pentru oameni și utilaje.\n\n\n\n Va fi cumpărată cantitatea de 62 de tone de sare industrială pentru deszăpezire. Produsul va fi livrat următoarelor subunități miniere: Roșia, Tismana, Pinoasa, Jilț Nord și Roșiuța. Agentul economic stabilit să furnizeze sarea industrială va avea obligația să asigure și transportul până la depozitele subunităților miniere. Cea mai mare cantitate, respectiv peste 10 tone va ajunge la Cariera Minieră Roșiuța din Bazinul Minier Motru.",
  "metadata": {
    "original_file": "Accent_De_gorj_0220.html"
  }
}