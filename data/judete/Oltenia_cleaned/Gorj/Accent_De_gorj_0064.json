{
  "title": "Un vâlcean a obținut de la o femeie peste 100.000 de euro. A fost reținut de polițiști - Accent In Gorj",
  "content": "Percheziții într-un caz de înșelăciune și acces ilegal la un sistem informatic. Verificările au avut loc în județul Vâlcea și în municipiul București.\n\n\n\n Din cercetările efectuate s-a stabilit că, în anul 2022, un bărbat, de 44 de ani, domiciliat în localitatea Dăești, județul Vâlcea, ar fi indus în eroare o femeie, de 50 de ani.\n\n\n\n Acesta i-ar fi solicitat transferul a peste 100.000 de euro, sub pretextul realizării unor investiții în criptomonede, care nu au fost niciodată efectuate. După administrarea probatoriului, polițiștii au dispus reținerea sa, pentru 24 de ore.\n\nBărbatul urmează să fie prezentat Parchetului de pe lângă Tribunalul Vâlcea, pentru dispunerea măsurilor legale.\n\n\n\n Activitatea Polițiștilor Serviciului de Investigare a Criminalității Economice Vâlcea a beneficiat și de sprijinul luptătorilor din SAS și Serviciului Criminalistic al polițiștilor din cadrul Secției nr. 5 Poliție București.",
  "metadata": {
    "original_file": "Accent_De_gorj_0064.html"
  }
}