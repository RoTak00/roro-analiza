{
  "title": "Supershow Horia Brenciu, la Târgu Jiu, de Ziua Națională",
  "content": "Centrul municipiului Târgu Jiu a devenit neîncăpător, duminică seara, fiind luat cu asalt de mii de persoane care au venit să asiste la concertul lui Horia Brenciu și la aprinderea iluminatului festiv.\n\nBrenciu și bandul lui, HB Orchestra, au făcut un spectacol de zile mari, publicul scandându-i numele minute bune după finalul show-ului.\n\nLa ora 18:00, olimpicul internațional Mario Scurtu a fost cel care a aprins iluminatul de sărbători, după un discurs emoționant prin care i-a îndemnat pe tineri să învețe și sa nu-și uite niciodată originile.",
  "metadata": {
    "original_file": "Gorjeanul_0258.html"
  }
}