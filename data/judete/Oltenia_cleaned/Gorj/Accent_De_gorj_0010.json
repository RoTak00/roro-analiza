{
  "title": "Va fi pus în funcțiune încă un grup energetic la CEO - Accent In Gorj",
  "content": "Complexul Energetic Oltenia va pune în funcțiune încă un grup energetic. Se fac pregătiri tehnice și de personal pentru a reporni grupul energetic de la Sucursala Electrocentrale de la Ișalnița, din județul Dolj.\n\n\n\n Grupul energetic de la Ișalnița are în dotare două cazane și o fiabilitate crescută în ceea ce privește producția de energie electrică. Blocul energetic de la Termocentrala Ișalnița a intrat în rezervă de capacitate la începutul anului trecut. A funcționat mai mult sporadic și nu a produs prea multă energie electrică. \n\n\n\nSalariații au executat lucrări conexe și s-au ocupat mai puțin cu producția de energie electrică. Mai sunt până în 400 de salariați. O parte a acestora se vor încadra în acest an la pensionare. Prin urmare, lipsa de personal calificat se va accentua.",
  "metadata": {
    "original_file": "Accent_De_gorj_0010.html"
  }
}