{
  "title": "Un spital din Gorj caută director medical",
  "content": "Spitalul Orășenesc „Dr. Gheorghe Constantinescu” Bumbești-Jiu organizează concurs pentru ocuparea postului de director medical. La concurs se pot înscrie candidaţii care îndeplinesc, cumulativ, mai multe criterii. Este vorba de absolvenții de învățământ universitar de lungă durată, cu diplomă de licență sau echivalentă în domeniul Medicină, confirmați ca medic specialist sau medic primar și care au cel puțin 5 ani vechime în specialitate. Dosarul de înscriere la concurs se depune la sediul spitalului până pe data de 10 decembrie, ora 15:00. Proba scrisă, susţinerea proiectului de specialitate și interviul au loc toate în aceeași zi, pe 18 decembrie. \n\n I.I.",
  "metadata": {
    "original_file": "Gorjeanul_0276.html"
  }
}