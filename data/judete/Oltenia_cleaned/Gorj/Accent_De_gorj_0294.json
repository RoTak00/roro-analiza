{
  "title": "Aparegio Gorj anunță întreruperea alimentării cu apă în municipiul Motru - Accent In Gorj",
  "content": "Aparegio Gorj S.A.-CED Motru anunță întreruperea furnizării apei potabile în perioada 03.12.2024 ora 08.00 – 04.12.2024 ora 08.00 în municipiul Motru și localitățile componente, ca urmare a lucrărilor de spălare şi igienizare a retelelor de alimentare cu apă.\n\nLucrările de spălare și igienizare urmăresc să asigure o calitate corespunzătoare a apei potabile și sunt o parte a activității desfășurate de Aparegio Gorj S.A. în cadrul mentenanței preventive.\n\nLa reluarea alimentării cu apă în regim normal este posibil ca la robinete apa să înregistreze valori mai mari ale parametrului turbiditate.\n\nRecomandăm să nu se folosească apa în scopuri menajere până la limpezirea completă. Rugăm, de asemenea, consumatorii să ia măsuri de stocare a unor cantități de apă care să le acopere necesarul pe perioada anunțată, a transmis Aparegio Gorj.",
  "metadata": {
    "original_file": "Accent_De_gorj_0294.html"
  }
}