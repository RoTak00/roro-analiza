{
  "title": "TREI REȚINUȚI PENTRU LOVIRE ȘI TULBURAREA ORDINII ȘI LINIȘTII PUBLICE - Accent In Gorj",
  "content": "La data de 22 decembrie a.c., polițiști din cadrul Secţiei 6 Poliţie Rurală Târgu Cărbunești s-au sesizat cu privire la faptul că trei bărbați de 23, 29 și 36 de ani, toți din comuna Turburea, în timp ce se aflau în incinta unui local public de noapte, pe fondul unui conflict spontan generat de consumul de băuturi alcoolice, ar fi fost loviți cu pumnii în zona feței de un bărbat de 34 de ani, din municipiul Târgu Jiu.\n\nPersoanele vătămate prezentau urme vizibile, însă niciunul nu a solicitat acordarea de îngrijiri medicale. De asemenea, cei trei bărbați agresați nu au dorit să formuleze plângere penală, fiind informați de polițiști că au acest drept, în termenul legal de 3 luni, fiindu-le aduse la cunoștință drepturile prevăzute de Legea 26/2024 privind ordinul de protecție extins, refuzând parcurgerea formularelor de evaluare a riscului, în vederea emiterii unui ordin de protecție, fiindu-le înmânată, de către polițiști, câte o cerere pentru instanța de judecată.\n\nÎn continuarea cercetărilor, polițiștii au constatat faptul că alături de bărbatul de 34 de ani, din Târgu Jiu, la săvârșirea infracțiunilor de lovire sau alte violențe și tulburarea ordinii și liniștii publice au mai participat alți doi tineri de 20 de ani, din comuna Turburea, toți trei fiind reținuți de polițiști pentru 24 de ore, fiind introduși în Centrul de Reținere și Arestare Preventivă al IPJ Gorj.",
  "metadata": {
    "original_file": "Accent_De_gorj_0124.html"
  }
}