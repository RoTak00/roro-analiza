{
  "title": "La volan, cu o alcoolemie de 1,07 mg/l - Accent In Gorj",
  "content": "Polițiștii din cadrul Postului de Poliție Mihăești au oprit pentru control un autoturism care circula pe strada Mânăstirii, în localitatea Mihăești.\n\nÎn urma verificărilor, la volan a fost identificat un bărbat de 47 de ani, domiciliat în aceeași localitate. Testarea acestuia cu aparatul etilotest a indicat o valoare de 1,07 mg/l alcool pur în aerul expirat.\n\nBărbatul a fost condus la o unitate medicală pentru recoltarea probelor biologice, în vederea stabilirii cu exactitate a alcoolemiei din sânge.\n\nÎn cauză, polițiștii au întocmit un dosar penal sub aspectul săvârșirii infracțiunii de „conducere a unui vehicul sub influența alcoolului sau a altor substanțe”, conform legislației în vigoare.",
  "metadata": {
    "original_file": "Accent_De_gorj_0279.html"
  }
}