{
  "title": "Lider sindical: Renegocierea Planului de restructurare al CEO, permis de Regulamentul UE",
  "content": "Unul din liderii sindicali ai Federației Naționale a Muncii, Laurențiu Manolache a reamintit că planul de restructurare a CEO poate fi modificat iar acest lucru a fost menționat chiar de Comisia Europeană. Acesta a citat din regulamentul UE, pe pagina sa de Facebook.\n\n,,Articolul 21 din Regulamentul UE, privind modificarea planului de redresare și reziliență al unui stat membru, permite această intervenție. (1) În cazul în care planul de redresare și reziliență, inclusiv jaloanele și țintele relevante, nu mai poate/pot fi îndeplinit(e), în totalitate sau parțial, de către statul membru în cauză, ca urmare a unor circumstanțe obiective, statul membru în cauză poate înainta Comisiei o cerere motivată ca să elaboreze o propunere de modificare sau de înlocuire a deciziilor de punere în aplicare ale Consiliului prevăzute la articolul 20, alineatele (1) și (3). \n\n În acest scop, statul membru poate propune un plan de redresare și reziliență modificat sau un nou plan. Statele membre pot solicita sprijin tehnic pentru pregătirea unei astfel de propuneri în cadrul Instrumentului de sprijin tehnic. \n\n Este timpul să ne trezim la realitate înainte ca tot ce ne-a mai rămas să se prăbușească! \n\n MINERITUL NU TREBUIE ÎNCHIS‼️ \n\n Avem resurse, avem oameni tineri care vor să muncească și care își doresc să fie parte dintr-o industrie care să susțină independența energetică a țării noastre”, a mai comunicat liderul FNM, Laurențiu Manolache. \n\n De altfel despre această posibilitate a relatat și Gorjeanul, în urmă cu câteva luni, fără ca șeful Energiei, Sebastian Burduja, să facă demersuri în acest sens, atât în primul său mandat și nici în prezent. Despre toate acestea, aici: https://www.gorjeanul.ro/comisia-europeana-permite-modificarea-planului-de-restructurare-a-ceo/ \n\n M.C.H.",
  "metadata": {
    "original_file": "Gorjeanul_0052.html"
  }
}