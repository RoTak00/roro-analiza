{
  "title": "Protecția Animalelor Gorj: 100 de câini cu stăpân, sterilizați și microcipați cu sprijinul unei asociații din Germania",
  "content": "În urma acțiunilor desfășurate la nivelul Serviciului pentru Protecția Animalelor Gorj, din cadrul Consiliului Județean Gorj, în urma postărilor de pe Facebook, dar și a materialelor apărute în presa locală, serviciul a fost contactat de Asociația Happy Paws și Veto, din Germania, pentru a demara un proiect comun privind sterlizarea și microciparea a 100 de câini cu stăpân. \n\n Coordonatorul serviciului, Luis Popa, a comunicat: ,,Această acțiune va începe în data de 3.12.2024, și se va desfăura în loclaitățile Dănciulești și Stejari, după următorul program: \n\n – 3 și 4 decembrie Stejari; \n\n – 10 și 11 decembrie Dănciulești. \n\n Consiliul Județean Gorj va asigura transportul animalelor de la proprietari până la locul unde va avea loc acțiunea de sterilizare și microcipare, dar și înapoi. Totodată, vom realiza și un recensământ al câinilor din gospodării. \n\n Îi mulțumim, pe această cale, domnului doctor Radu Mihai Hotoboc pentru implicarea sa în cadrul acestei campanii”, a mai precizat acesta. \n\n M.C.H.",
  "metadata": {
    "original_file": "Gorjeanul_0248.html"
  }
}