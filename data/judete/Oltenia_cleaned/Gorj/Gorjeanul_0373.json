{
  "title": "Amenajarea hidroenergetică a râului Jiu, în dezbaterile de la Gorj și Hunedoara",
  "content": "Ministerul Mediului Apelor și Pădurilor (MMAP) organizează o serie de ședințe de dezbatere publică cu privire la raportul privind impactul asupra mediului, a studiului de evaluare adecvată, a studiului de evaluare a impactului asupra corpurilor de apă pentru proiectul ,,Creșterea ponderii producției de energie electrică din surse regenerabile prin finalizarea lucrărilor și asigurarea monitorizării permanente a impactului asupra mediului la amenajarea hidroenergetică a râului Jiu pe sectorul Livezeni-Bumbești”, propus a fi amplasat în judeţele Hunedoara și Gorj, anunță Ministerul Mediului într-un comunicat. \n\n Dezbaterile au început de ieri, 5 noiembrie, la Casa de Cultură ,,Gheorghe Tătărescu”, din Bumbești-Jiu. \n\n Astăzi, acestea vor continua la sediul Consiliului Județean Gorj, în sala C a clădirii, urmând apoi ca lucrările să se mute la Centrul Cultural din Aninoasa, din Hunedoara. \n\n M.C.H.",
  "metadata": {
    "original_file": "Gorjeanul_0373.html"
  }
}