{
  "title": "Vârstnicii din Tismana invitați „Revelionul pensionarilor” - Accent In Gorj",
  "content": "Autoritățile din orașul Tismana, sub conducerea primarului Petre Remetea, organizează un eveniment special pentru seniori – „Revelionul pensionarilor”. Petrecerea va avea loc pe 26 ianuarie 2025, începând cu ora 17:00, la un restaurant din localitate. \n\n Pentru a participa la acest eveniment, pensionarii vor avea nevoie de un bilet, care are valoarea de 150 de lei. De asemenea, primarul Remetea încurajează și alte familii să se alăture și să petreacă alături de părinții și bunicii lor. \n\n Înscrierile pentru participare se pot face până sâmbătă, 25 ianuarie, ora 12:00. Primăria a desemnat câte o persoană pentru fiecare sat din localitate, facilitând astfel comunicarea și înscrierea celor dornici să participe la această petrecere dedicată seniorilor.",
  "metadata": {
    "original_file": "Accent_De_gorj_0047.html"
  }
}