{
  "title": "Târgu Jiu: Sute de elevi au participat la ,,Ora de civilizație”",
  "content": "Jandarmii gorjeni au organizat și participat la programul ,,Ora de civilizație”, iar în cadrul interacțiunilor avute s-au întâlnit cu peste 300 de elevi ai instituțiilor de învățământ din municipiul Târgu-Jiu, de-a lungul a trei luni.\n\nDiscuțiile au vizat principalele fapte antisociale comise de minori, răspunderea contravențională și penală a minorului, consecințele legale, sociale și morale ale săvârșirii faptelor antisociale și modalitățile de sesizare a faptelor antisociale. \n\n ,,Scopul activităților organizate a fost prevenirea manifestărilor antisociale în rândul tinerilor, conștientizarea cu privire la comportamentele pro sociale în școală și societate, interacțiunea jandarmilor gorjeni cu elevii și cadrele didactice. Mulțumim elevilor și personalului didactic care au participat la aceste activități organizate și vom reveni cu noi și inedite activități preventiv educative după vacanța de iarnă”, a transmis Inspectoratul Județean de Jandarmi Gorj. \n\n M.C.H.",
  "metadata": {
    "original_file": "Gorjeanul_0200.html"
  }
}