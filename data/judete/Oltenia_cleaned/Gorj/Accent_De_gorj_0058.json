{
  "title": "În curând, un centru de inovare va fi disponibil pentru toți doritorii în comuna Roșia de Amaradia - Accent In Gorj",
  "content": "Primăria comunei Roșia de Amaradia a anunțat, recent, realizarea unui centru de inovare, dedicat dezvoltării educației și tehnologiei în comunitate. Această investiție va fi inaugurată în curând.\n\n\n\n Primarul comunei Roșia de Amaradia, Liviu Cotojman, a declarat că, alături de cadrele didactice de la ciclul primar din toate unitățile școlare din localitate, a participat la un curs interactiv pregătitor, sub îndrumarea unui reprezentant al proiectului. ”Ne inițiem și ne pregătim pentru viitor, perfecționând astfel procesul instructiv-educativ prin integrarea tehnologiei în modul de predare și abordând metode inovatoare” , a spus primarul. \n\n\n\nCentrul de inovare va oferi un spațiu flexibil și accesibil tuturor doritorilor. Aici se vor desfășura ateliere, cursuri și alte activități care vor sprijini atât elevii, cât și profesorii în parcursul lor educațional. Acest demers reprezintă un pas important în modernizarea educației locale și stimularea creativității tinerelor generații.",
  "metadata": {
    "original_file": "Accent_De_gorj_0058.html"
  }
}