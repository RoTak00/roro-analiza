{
  "title": "CEO scoate bani din utilajele scoase din uz - Accent In Gorj",
  "content": "Complexul Energetic Oltenia a reluat procedurile de scoatere la vânzare a utilajelor și bunurilor de care nu mai este nevoie. Anul trecut nu s-a reușit valorificarea a sute de bunuri, iar licitațiile vor fi reluate la începutul acestui an. Primele termene de valorificare prin licitație a utilajelor scoase din uz sunt programate la începtul lunii viitoare.\n\n\n\n Conform administrației Complexului Energetic Oltenia, este vorba atât despre mijloace fixe din cadrul Sucursalei Miniere, cât și de la sucursalele electrocentrale.\n\n\n\n Un prim lot propune vânzarea a 8 mijloace fixe din cadrul Sucursalei Miniere. De asemenea, vor fi vândute de la Cariera Roșia tractoare, remorci și un grup de sudură.\n\n\n\n Tot Sucursala Minieră reia în februarie licitația pentru valorificarea a 21 de mijloace fixe scoase din folosință la cariere miniere din cadrul Sucursalei Miniere. Vor fi vândute abzețere și transportoare cu bandă. Acestea au fost evaluate la 8,5 milioane de lei.\n\n\n\n Și două termocentrale au bunuri pe care nu le mai utilizează în procesul de producție și le vor vinde. Este cazul Sucursalei Electrocentrale de la Rovinari. Aici sunt disponibile pentru valorificare autoutilitare, încărcătpare și buldozere.\n\n\n\n Nu în ultimul rând, va fi reluată licitația pentru vânzarea a nu mai puțin de 185 de bunuri scoase din folosință de la Sucursala Electrocentrale de la Ișalnița.",
  "metadata": {
    "original_file": "Accent_De_gorj_0048.html"
  }
}