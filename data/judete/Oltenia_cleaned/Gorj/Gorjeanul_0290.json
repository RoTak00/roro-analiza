{
  "title": "Cerc metodic al profesorilor de istorie la Motru",
  "content": "„Prof. Filip Anamaria a evocat principalele momente ale istoriei meleagurilor motrene, din epoca daco-romană până la înființarea orașului Motru și, mai departe, până în actualitate. Pentru că unul din principalele momente ale activității a fost prezentarea grevei minerilor din bazinul carbonifer Motru din 19 octombrie 1981, profesorii de istorie au avut onoarea de a asculta mărturiile dl. prof. Gheorghe Gorun, autorul lucrării «Rezistența la comunism, Motru 1981» și ale dl. Constantin Soare, participant la greva din 1981 și fost deținut politic.\n\nProf. Șcheau Andreas a propus colegilor o lectură interesantă, realizând recenzia cărții «24 de ore în Atena antică» de Philip Matyszak”, a anunțat Inspectoratul Școlar Județean Gorj.\n\nÎn finalul activității, profesorii de istorie au mers pe urmele boierilor Glogoveni, într-o aplicație practică desfășurată la Cula Glogovenilor și biserica „Sfântul Nicolae” Glogova.",
  "metadata": {
    "original_file": "Gorjeanul_0290.html"
  }
}