{
  "title": "Votul prin corespondenta. Romanii din strainatate se pot inscrie",
  "content": "„Autoritatea Electorala Permanenta (AEP) aduce la cunostinta opiniei publice faptul ca, incepand cu ziua de duminica, 28 iulie 2019, alegatorii romani care doresc sa voteze la alegerile prezidentiale din acest an prin corespondenta sau la o sectie de votare din strainatate mai aproape de domiciliul sau resedinta lor se pot inregistra on-line pe portalul www.votstrainatate.ro, creat si administrat de AEP. Inscrierea va incepe in data de 28 iulie 2019, ora 12:00, ora Romaniei, iar formularele de inregistrare vor fi active pana in data de 11 septembrie 2019.\n\nAlegatorul care doreste sa se inscrie pentru votul prin corespondenta trebuie sa completeze un formular on-line, in care sa mentioneze numele, prenumele, codul numeric personal, adresa de domiciliu sau resedinta, adresa de e-mail, precum si optiunea de transmitere in tara sau la reprezentanta diplomatica a votului exprimat prin corespondenta. La acest formular, alegatorul trebuie sa anexeze copia scanata sau fotografia actului de identitate si a documentului care dovedeste dreptul de sedere, eliberat de autoritatile straine. Lista documentelor care dovedesc dreptul de sedere in strainatate este cuprinsa in Ordinul 500/2016 privind documentele care atesta resedinta in strainatate in vederea exercitarii dreptului de vot la alegerile parlamentare din anul 2016”, conform comunicatului transmis de Autoritatea Electorala Permanenta (AEP).",
  "metadata": {
    "original_file": "Ziarul_Gorjului_0056.html"
  }
}