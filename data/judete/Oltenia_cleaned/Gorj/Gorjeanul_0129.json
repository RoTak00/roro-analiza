{
  "title": "Concert incendiar al formației 3 Sud Est, la Târgu Jiu",
  "content": "Finalul acestui an vine cu vești extraordinare pentru fanii trupei muzicale extrem de îndrăgită chiar și la 27 de ani de la înființare: 3 Sud Est. Cei trei membri ai formației vor susține un concert la Sala Sporturilor din Târgu Jiu, programat să aibă loc pe 19 martie 2025, de la ora 20:00. Biletele pentru eveniment au fost deja puse în vânzare prin intermediul platformei online iabilet.ro. \n\n ”Experimentează un concert unic alaturi de 3 Sud Est, cel mai frumos cadou din primavară poate crea cele mai intense amintiri! Pe 19 martie 2025, lasă-te purtat de magia muzicii și vino să sărbătorim împreună o seară fabuloasă”, se arată în descrierea evenimentului. Fanii formației 3 Sud Est trebuie să știe că prețurile biletelor sunt stabilite în funcție de categorii și de așezarea locurilor în sală. În prezent, costul unui tichet de acces la eveniment pornește de la 105,95 lei și ajunge chiar și la 190,71 lei pentru sectorul VIP. \n\n I.M.",
  "metadata": {
    "original_file": "Gorjeanul_0129.html"
  }
}