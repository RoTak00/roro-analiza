{
  "title": "Unsprezece jandarmi gorjeni avansați în grad cu prilejul Zilei Naționale a României - Accent In Gorj",
  "content": "La sediul Inspectoratului de Jandarmi Județean ,,Tudor Vladimirescu” Gorj a avut loc o activitate festivă în cadrul căreia 11 jandarmi gorjeni (4 ofițeri și 7 subofițeri) au fost avansați în grad înaintea expirării stagiului minim pentru merite deosebite obținute în activitatea profesională și au fost prezentate și recompensele pentru personalul unității, cu prilejul Zilei Naționale a României.\n\n\n\n Potrivit prevederilor legale, jandarmii pot fi avansați în gradul următor înainte de împlinirea stagiului minim în grad, de Ziua Naţională a României și de Ziua Jandarmeriei Române.\n\n\n\n Comanda inspectoratului a felicitat cadrele avansate, menționând că această avansare este o recunoaștere a performanței în activitatea desfășurată. \n\n Vă felicităm dragi colegi, pentru profesionalism și vă dorim să dorim mult succes în activitatea profesională!, au transmis reprezentantii IJJ Gorj.",
  "metadata": {
    "original_file": "Accent_De_gorj_0298.html"
  }
}