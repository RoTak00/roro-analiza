{
  "title": "Râul Sohodol a secat complet! Seceta pune probleme majore și în țară - Accent In Gorj",
  "content": "Râul Sohodol din județul Gorj a secat complet. Locuitorii din zonă se confruntă cu probleme serioase de mai bine de jumătate de an.\n\n\n\n Seceta extremă din ultima perioadă a dus la o situație greu de anticipat. Oamenii spun că în ultimii 30 de ani nu au întâlnit acest fenomen. Debitele erau mai mici primăvara și toamna, însă creșteau odată cu topirea zăpezii și ajutate de precipitații. Situația e alarmantă în toată țara. Lacurile de acumulare au scăzut cu 40% față de 2023.\n\n\n\n Coeficientul de umplere actual al celor mai importante 40 de lacuri de acumulare este de 62%, în scădere față de sfârșitul lunii noiembrie 2024 (68%). \n\n\n\n\n\n Apele Române au în plan modernizarea a 13 baraje, care să și alimenteze cu apă populația.",
  "metadata": {
    "original_file": "Accent_De_gorj_0019.html"
  }
}