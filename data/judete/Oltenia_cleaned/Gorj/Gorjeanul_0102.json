{
  "title": "Premii pentru cursanții ȘPA Târgu Jiu",
  "content": "Vești bune vin la început de an de la Școala Populară de Arte ,,Constantin Brâncuși” Târgu Jiu! \n\n Cinci cursanți ai secției de pian au obținut premiul I în cadrul Concursului Internațional de Arte, ediția a IV-a de iarnă, organizat de Diana Music School Florești. \n\n ,,Aplauze pentru micii noștri virtuozi: Raisa Maria Dănciulescu, Georgian Gabriel Văcariu, Octavia Ioana Călugăru, Codruț Bușoi Guran, Constantin Herman Militaru. \n\n Diploma de Excelență acordată doamnei Luiza Bodnar este o recunoaștere binemeritată a dedicației și a contribuției semnificative aduse în educația și formarea cursanților săi. \n\n Felicitări tuturor pentru prestațiile artistice de excepție! \n\n Felicitări părinților care susțin parcursul artistic al copiilor și doamnei profesor pentru devotamentul său în educația artistică!”, a transmis conducerea ȘPA Târgu Jiu. \n\n I.M.",
  "metadata": {
    "original_file": "Gorjeanul_0102.html"
  }
}