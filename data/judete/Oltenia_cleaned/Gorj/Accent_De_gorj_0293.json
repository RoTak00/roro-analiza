{
  "title": "PORTOFEL CU O GENEROASĂ SUMĂ DE BANI, RESTITUIT PROPRIETARULUI - Accent In Gorj",
  "content": "La sediul Poliției Municipiului Băilești s-a prezentat o femeie, de 56 de ani, din municipiul Băilești, precizând faptul că în timp ce se afla pe strada Eroilor, din localitate, a găsit un portofel în care se afla suma de 1.967 de lei, dar care nu conţine acte de identitate, motiv pentru care solicită sprijinul poliţiştilor în găsirea proprietarului.\n\nÎn scurt timp, urmare a activităţilor desfăşurate de colegul nostru Fircoi Ionuţ Stelu, a fost identificat deţinătorul portofelului, un bărbat în vârstă de 71 de ani, din localitate, căruia i-a fost restituită întreaga sumă de bani.\n\nNu este primul gest de acest fel din municipiul Băileşti, iar pe această cale dorim să le mulțumim cetățenilor care își asumă un rol activ în viața comunității și vin în sprijinul oamenilor legii!",
  "metadata": {
    "original_file": "Accent_De_gorj_0293.html"
  }
}