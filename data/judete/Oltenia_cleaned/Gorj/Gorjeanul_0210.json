{
  "title": "Consilier local nou la Telești",
  "content": "Partidul Social Democrat are un nou consilier local în comuna Telești, județul Gorj. Mandatul lui Marius-Adrian Coiculescu a fost validat marți de Judecătoria Târgu Jiu. \n\n „Admite cererea de validare formulată de Secretarul General al comunei Teleşti, judeţul Gorj. Validează mandatul de consilier, în Consiliul Local al comunei Teleşti, în urma alegerilor din 09 iunie 2024, al domnului Coiculescu Marius-Adrian, înscris pe lista supleanţilor pentru funcţia de consilier local din partea Partidului Social Democrat. Dispune comunicarea încheierii de îndată Prefectului Judeţului Gorj, Secretarului General al U.A.T. comuna Teleşti pentru informarea consilierului local declarat ales, cu privire la validarea mandatului acestuia. Executorie. Cu drept de apel în termen de 3 zile de la comunicare. Cererea de apel se depune la Judecătoria Târgu Jiu”, potrivit deciziei instanței de judecată. \n\n PSD deține majoritatea în Consiliul Local Telești, având șapte din cele 11 mandate de consilieri locali. \n\n I.I.",
  "metadata": {
    "original_file": "Gorjeanul_0210.html"
  }
}