{
  "title": "O altfel de misiune a polițiștilor mehedințeni - Accent In Gorj",
  "content": "La data de 28 noiembrie, când Ramona a împlinit 5 ani, una dintre dorințele ei s-a împlinit.\n\nPărinții, copleșiți de pasiunea fetiței pentru meseria de polițist, au solicitat polițiștilor să participe la ziua ei, organizată la un loc de joacă, convinși că acesta ar fi cel mai frumos și neașteptat cadou pentru ziua ei de naștere.\n\nPolițiștii nu au stat pe gânduri și au dat curs invitației.\n\nO felicităm pe Ramona, iar pentru că astăzi ne-a reamintit cât de mult însemnăm în sufletele celor mici, îi mulțumim și îi transmitem cele mai calde gânduri.",
  "metadata": {
    "original_file": "Accent_De_gorj_0296.html"
  }
}