{
  "title": "Concursuri în Poliția Gorj. Se caută șefi de post în mai multe comune!",
  "content": "Inspectoratul de Poliție Județean (IPJ) Gorj a scos la concurs posturi de șef de post pentru localitățile Ionești, Bengești-Ciocadia, Licurici, Crușeț și Alimpești. Dosarele de concurs se pot depune până săptămâna viitoare.\n\nData limită pentru depunerea dosarelor este 27 ianuarie 2025, ora 16:00 pentru posturile de la Alimpești și Bengești-Ciocadia, respectiv 29 ianuarie a.c. pentru cele de la Ionești, Licurici și Crușeț. \n\n Candidații trebuie să aibă minim studii liceale, absolvite cu diplomă de bacalaureat, precum și o vechime în MAI de cel puțin doi ani. Viitorii șefi de post din localitățile Licurici, Crușeț, Bengești-Ciocadia, Ionești și Alimpești vor avea următpatele atribuții: organizează, îndrumă, coordonează și controlează activitatea polițiștilor din subordine; desfăşoară activităţile ce revin Poliţiei Române pentru menţinerea ordinii și siguranței publice pe raza de competenţă, precum şi pentru prevenirea şi combaterea criminalităţii; desfăşoară activităţi specifice organelor de cercetare penală ale poliţiei judiciare; analizează, verifică și soluționează cererile, reclamațiile, sesizările, propunerile sau orice alt gen de lucrare din competență. \n\n La concurs se pot înscrie candidații care: – sunt declarați «apt medical» şi «apt» la evaluarea psihologică organizată în acest scop. \n\n Evaluarea psihologică se susține anterior probelor de concurs. \n\n Candidaţii declaraţi „inapt” psihologic nu vor fi programați la concurs, candidaturile acestora urmând a fi respinse ca urmare a neîndeplinirii condițiilor legale; – nu se află sub efectul unei sancţiuni disciplinare sau faţă de acesta nu a fost pusă în mişcare acţiunea penală; – au obţinut calificativul de cel puţin «bine» la ultimele două evaluări anuale de serviciu; – îndeplinesc condiţiile de vechime şi studii. \n\n Izabella Molnar",
  "metadata": {
    "original_file": "Gorjeanul_0045.html"
  }
}