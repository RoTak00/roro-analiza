{
  "title": "Ajutoarele lui Moș Crăciun au adus bucurie copiilor din comuna Dănești - Accent In Gorj",
  "content": "Se apropie cu pași repezi Sfânta Sărbătoare a Crăciunului. Este perioada anului cea mai îndrăgită de copii, mai ales dacă ne gândim la dimineața în care aceștia vor găsi sub brad cadourile lui Moș Crăciun.\n\n\n\n Pentru că deja a devenit o tradiţie pentru comuna Dănești, Moş Crăciun a venit şi anul acesta pentru şcolarii şi preşcolari din localitate. \n\n\n\nPrimarul Silviu Aurelian Filip a spus că toți copiii au fost cuminți și ascultători, iar acest lucru nu a trecut neobservat. Pachetele cu dulciuri oferite de Moș au fost o recompensă meritată pentru eforturile și dedicarea lor pe parcursul anului.\n\n\n\n În schimbul cadourilor primite, micuții au oferit momente artistice pline de strălucire, interpretând cântece și recitând poezii care evocau spiritul Crăciunului și al sărbătorilor de iarnă. Cadrele didactice s-au implicat activ în pregătirea acestei serbări, demonstrând creativitate și pasiune pentru educație.",
  "metadata": {
    "original_file": "Accent_De_gorj_0130.html"
  }
}