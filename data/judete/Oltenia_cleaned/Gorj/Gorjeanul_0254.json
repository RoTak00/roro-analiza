{
  "title": "Cât costă transportul minerilor de la Husnicioara",
  "content": "Complexul Energetic Oltenia a scos la licitație serviciile de transport persoane pentru salariații de la Unitatea Minieră de Cariere Motru, sector Husnicioara.\n\n„Prin contractarea acestor tipuri de servicii se va asigura transportul salariaților de Husnicioara de la domiciliu la locul de muncă și retur, în condiţii de siguranţă şi confort, cu respectarea unui program de transport care se pliază pe programul de lucru al salariaţilor, conform prevederilor CCM aplicabil”, anunță compania. \n\n Valoarea totală estimată a achiziției se ridică la circa 470 mii lei fără TVA. Contractul se va încheia pe o perioadă de un an. \n\n Termenul limită pentru depunerea ofertelor este 10 decembrie, ora 15.00. Licitația va fi adjudecată pe baza criteriului celui mai bun raport calitate-preț, componenta financiară având o pondere de 90%. \n\n I.I.",
  "metadata": {
    "original_file": "Gorjeanul_0254.html"
  }
}