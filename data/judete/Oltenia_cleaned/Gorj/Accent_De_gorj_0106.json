{
  "title": "Investiții în infrastructura de gaze de la două termocentrale ale CEO - Accent In Gorj",
  "content": "TRANSGAZ va finanța construirea a două conducte de alimentare cu gaze pentru termocentralele Complexului Energetic Oltenia (CEO) de la Turceni și Ișalnița.\n\n\n\n În acest scop, a fost aprobată o investiție de peste 73 de milioane de lei, destinată realizării unor lucrări pentru creșterea capacității de transport și îmbunătățirea siguranței aprovizionării cu gaze naturale către Sucursala Electrocentrale Ișalnița. Proiectul include modernizarea conductei NT Hurezani – Bibești – NT Turburea. \n\n\n\nÎn plus, se va consolida subtraversarea râului Gilort cu conducta de alimentare a Sucursalei Electrocentrale Turceni – conducta Țânțăreni.\n\n\n\n Aceste inițiative urmăresc să asigure atât o capacitate crescută de transport, cât și o aprovizionare mai sigură cu gaze naturale pentru cele două sucursale.\n\n\n\n La Termocentrala Ișalnița este planificată construirea unui grup de producție pe bază de gaze naturale, cu o capacitate de 850 MW, în asociere cu compania ALRO.\n\n\n\n În mod similar, la Termocentrala Turceni va fi realizat un grup de 475 MW, în parteneriat cu compania Tinmar. Aceste proiecte se înscriu în strategia de diversificare și modernizare a surselor de energie ale CEO.",
  "metadata": {
    "original_file": "Accent_De_gorj_0106.html"
  }
}