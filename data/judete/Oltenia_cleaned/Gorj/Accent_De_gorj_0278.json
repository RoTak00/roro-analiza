{
  "title": "Jandarmii gorjeni, în ajutorul unui biciclist. Bărbatul s-a lovit la cap după ce i-a venit rău - Accent In Gorj",
  "content": "Doi jandarmi gorjeni au intervenit în sprijinul unui biciclist căzut pe carosabil. \n\n S-a întâmplat, luni dimineață, în zona Podului Pasarelei din municipiul Târgu-Jiu. \n\n Pe timpul deplasării către domiciliu, după terminarea serviciului, doi jandarmi au observat în mijlocul străzii o persoană căzută de pe bicicletă. Au oprit mașina, s-au apropiat de bărbat, care era conștient și au apelat numărul de urgență 112. Victima prezenta urme de lovituri la cap și a transmis că i-a venit rău. \n\n Un echipaj SMURD l-a transportat la spital. \n\n Jandarmii recomandă persoanelor, în situații similare, să solicite imediat sprijinul echipelor de intervenție specializate oferind detaliile observate, să semnalizeze locul pentru a fi vizibil pentru alți conducători auto, să comunice permanent cu persoana care are nevoie de sprijin și să aștepte echipajul medical.",
  "metadata": {
    "original_file": "Accent_De_gorj_0278.html"
  }
}