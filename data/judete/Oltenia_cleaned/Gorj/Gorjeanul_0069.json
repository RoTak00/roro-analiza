{
  "title": "Un nou consilier local la Tismana",
  "content": "Partidul Social Democrat are un nou consilier local în orașul Tismana. Instanța de judecată a validat, joi, mandatul lui Ion Sarcină. \n\n „Admite cererea de validare mandat consilier local supleant. Validează mandatul de consilier local în Consiliul Local al Oraşului Tismana, în urma alegerilor din 09 iunie 2024, pentru domnul Sarcină Ion, înscris pe lista supleanţilor pentru funcţia de consilier local din partea Partidului Social Democrat. Dispune comunicarea încheierii de îndată Prefectului Judeţului Gorj, Secretarului General al U.A.T. Tismana pentru informarea consilierilor locali declaraţi aleşi, cu privire la validarea mandatelor acestora. Executorie. Cu drept de apel în termen de 3 zile de la comunicare, ce se depune la Judecătoria Târgu Jiu”, se arată în minuta Judecătoriei Târgu Jiu din 16 ianuarie. \n\n Partidul Social Democrat deține majoritatea în Consiliul Local Tismana, cu 10 mandate, în timp ce PNL are trei consilieri și AUR – 2. \n\n I.I.",
  "metadata": {
    "original_file": "Gorjeanul_0069.html"
  }
}