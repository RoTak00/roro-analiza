{
  "title": "Elevii de excepție, premiați de Primăria Târgu Jiu",
  "content": "Elevii din municipiul Târgu Jiu care au avut rezultate remarcabile la învățătură au fost premiați de autoritățile locale.\n\n„Elevi de excepție! În cadrul ședinței festive a Consiliului Local, am premiat elevii cu rezultate remarcabile la olimpiadele și concursurile școlare, dar și pe cei care au obținut media 10 la examenele naționale.\n\nNici cadrele didactice care i-au pregătit nu au fost uitate, pentru că ne dorim să încurajăm și să promovăm performanța în educație.\n\nÎn fiecare an, avem tot mai mulți elevi care se fac remarcați la nivel național și mondial. Merită felicitați și promovați pentru că ei sunt exemplele demne de urmat pentru tinerele generații”, a anunțat primarul Marcel Romanescu.",
  "metadata": {
    "original_file": "Gorjeanul_0136.html"
  }
}