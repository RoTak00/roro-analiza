{
  "title": "Ziua Unirii Principatelor Române, la Târgu Jiu - Accent In Gorj",
  "content": "Consiliul Județean Gorj, alături de Prefectura Gorj și Primăria Târgu Jiu, vor organiza vineri, 24 ianuarie 2025, o serie de manifestări cultural-artistice pentru a sărbători Ziua Unirii Principatelor Române. Anul acesta se împlinesc 166 de ani de la Mica Unire.\n\n\n\n Piața Prefecturii va fi gazda mai multor momente specifice din această perioadă. Aici, va fi intonat imnul național și vor avea loc alocuțiuni evocatoare, inclusiv un moment istoric dedicat jurământului lui Alexandru Ioan Cuza. Nu va lipsi nici tradiționala horă a unirii. Evenimentele au debutat, joi, la Muzeul Județean “Alexandru Ștefulescu”. \n\n\n\n\n\n Cu prilejul Zilei Unirii Principatelor Române, și Centrul Județean pentru Conservarea și Promovarea Culturii Tradiționale (CJCPCT) organizează vineri o manifestare culturală care celebrează momentul istoric. Evenimentul are loc la sala ”Titu Rădoi” și va începe la ora 12.00. Aici, invitați de seamă vor discuta despre Colecția omagială Primul Război Mondial și nu numai.",
  "metadata": {
    "original_file": "Accent_De_gorj_0033.html"
  }
}