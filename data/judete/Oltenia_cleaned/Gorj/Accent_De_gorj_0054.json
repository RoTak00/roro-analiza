{
  "title": "CEO trebuie să finalizeze bugetul săptămâna aceasta - Accent In Gorj",
  "content": "Administrația Complexului Energetic Oltenia se află în proces de elaborare a proiectului de Buget de Venituri și Cheltuieli (BVC) pentru anul 2025, având în vedere implementarea unor măsuri de austeritate. \n\n Acesta prevede reducerea de posturi și implicit de cheltuieli cu 20%. Nici angajările nu mai sunt posibile.\n\nNoul proiect de Buget va trebui să fie finalizat până 23 ianuarie și prezentat sindicatelor și ulterior Ministerului Energiei. De altfel, ministrul Energiei, Sebastian Burduja, a cerut reduceri de cheltuieli la companiile din subordine, între care și Complexul Energetic Oltenia. Rămâne de văzut dacă în urma elaborării Bugetului de austeritate vor mai putea fi respectați indicatorii de producție anunțați la finalul anului trecut pentru 2025. Este vorba despre: energie electrică produsă pe bază de cărbune: 5,5 TWh; producția de cărbune: 11,5 milioane de tone; volumul lucrărilor de descopertă: 74,6 milioane de metri cubi. Acești indicatori nu vor putea fi atinși dacă vor fi reduceri de personal sau de investiții în mentenanță, reparații și exproprieri.",
  "metadata": {
    "original_file": "Accent_De_gorj_0054.html"
  }
}