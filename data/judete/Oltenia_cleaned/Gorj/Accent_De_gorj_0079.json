{
  "title": "Prins băut la volan - Accent In Gorj",
  "content": "La data 12 ianuarie a.c., polițiști din cadrul Serviciului Rutier au depistat în trafic, un tânăr de 25 de ani, din comuna Livezile, județul Mehedinți, în timp ce conducea un autoturism, pe DN 67 C Rânca, având o concentrație de 0,54 mg/l alcool pur în aerul expirat.\n\nAcesta a fost condus la spital, fiindu-i recoltate mostre biologice de sânge, în vederea stabilirii cu exactitate a alcoolemiei.\n\nÎn cauză s-a întocmit dosar penal sub aspectul săvârșirii infracțiunii de conducerea unui vehicul pe drumurile publice sub influența alcoolului.",
  "metadata": {
    "original_file": "Accent_De_gorj_0079.html"
  }
}