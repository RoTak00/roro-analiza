{
  "title": "Măsuri la o termocentrală a CEO - Accent In Gorj",
  "content": "Una din sucursalele electrocentrale din cadrul Complexului Energetic Oltenia va beneficia de un buget pentru menținerea noxelor în parametri prevăzuți în legislația de mediu. Directoratul Complexului Energetic Oltenia a aprobat fondurile necesare pentru efectuarea de analize chimice. \n\n Se are în vedere verificarea procentului de carbonat de calciu folosit de instalațiile termocentralei. \n\n Unitatea de la Ișalnița este prevăzută cu un sistem de desulfurare care elimină sulful din gazele de ardere. \n\n De asemenea, sunt și filtre care reduc semnificativ noxele. Complexul Energetic Oltenia are obligația de a menține emisiile de gaze cu efect de seră la nivelul din Autorizația de Mediu. \n\n În caz contrar, se poate ajunge la sancțiuni.",
  "metadata": {
    "original_file": "Accent_De_gorj_0166.html"
  }
}