{
  "title": "BĂRBAT REȚINUT DE POLIȚIȘTI, DUPĂ UN CONFLICT CU FIUL SĂU - Accent In Gorj",
  "content": "La data de 7 decembrie 2024, polițiști din cadrul Poliției Municipiului Târgu Jiu au fost sesizați prin apel 112 de un bărbat, de 21 de ani, din comuna Runcu, sat Dobrița, cu privire la faptul că, în timp ce se afla la adresa de domiciliu, în urma unui conflict spontan pe care l-ar fi avut cu tatăl său, în vârstă de 46 de ani, acesta din urmă l-ar fi înțepat cu un cuțit în zona coapsei, provocându-i o leziune superficială.\n\nA fost întocmit formular de risc, fiind emis ordin de protectie provizoriu, împotriva bărbatului de 46 de ani.\n\nÎn cauză, polițiștii au întocmit dosar penal, sub aspectul săvârşirii infracțiunii de violență în familie.\n\nPolițiștii au continuat cercetările în cadrul dosarului penal, fiind dispusă reținerea pe bază de ordonanță pe o perioadă de 24 de ore, față de bărbatul de 46 de ani, acesta fiind introdus în Centrul de Reținere și Arestare Preventivă al Inspectoratului de Poliție Județean Gorj.",
  "metadata": {
    "original_file": "Accent_De_gorj_0224.html"
  }
}