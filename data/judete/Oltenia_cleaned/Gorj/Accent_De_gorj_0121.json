{
  "title": "DOSAR PENAL PENTRU INFRACȚIUNI RUTIERE - Accent In Gorj",
  "content": "La data de 23 decembrie 2024, polițiști din cadrul Poliției Orașului Novaci au identificat în trafic un bărbat, de 22 de ani, din Aninoasa, în timp ce ar fi condus un ATV pe DN 67 C-ZTM Rânca, iar în urma verificarilor în bazele de date, s-a constatat că acesta figurează cu dreptul de a conduce suspendat.\n\nDe asemenea, polițiștii au stabilit că ATV-ul i-a fost încredințat de către un bărbat de 43 de ani, din Aninoasa, care avea cunoștință despre faptul că acesta nu are dreptul de a conduce pe drumurile publice.\n\nÎn cauză, polițiștii au întocmit dosar penal sub aspectul săvârşirii infracţiunilor de conducere a unui vehicul pe drumurile publice în perioada de suspendare și încredințarea unui vehicul unei persoane care nu deține permis de conducere pentru nicio categorie de vehicule.",
  "metadata": {
    "original_file": "Accent_De_gorj_0121.html"
  }
}