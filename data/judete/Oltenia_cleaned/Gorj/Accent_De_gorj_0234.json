{
  "title": "PERSOANĂ CERCETATĂ PENTRU TRAFIC DE DROGURI DE RISC - Accent In Gorj",
  "content": "Polițiștii din cadrul Serviciului de Combatere a Criminalității Organizate Mehedinți, împreună cu procurorii D.I.I.C.O.T. – Biroul Teritorial Mehedinți, au documentat activitatea infracțională a unei persoane, de 44 de ani, cercetată pentru săvârșirea infracțiunii de trafic de droguri de risc.\n\nDin probatoriul administrat în cauză a reieșit faptul că, pe parcursul anului 2024, persoana cercetată ar fi procurat, în scopul comercializării, diferite cantități de droguri de risc.\n\nÎn urma perchezițiilor efectuate, au fost descoperite și ridicate aproximativ 700 de grame de ketamină (drog de risc), cantități de canabis, un amestec de cocaină și ketamină, obiecte purtând urme de substanță, un grinder, un cântar electronic, precum și alte mijloace de probă.\n\nLa data de 4 decembrie a.c., procurorii D.I.I.CO.T. – Biroul Teritorial Mehedinți au dispus reținerea persoanei, de 44 de ani, pentru 24 de ore.\n\nLa data de 5 decembrie, a fost sesizat judecătorul de drepturi și libertăți din cadrul Tribunalului Mehedinți, cu propunere de arestare preventivă a acesteia, pentru 30 de zile.\n\nAcțiunea a beneficiat de sprijinul polițiștilor Serviciului de Combatere a Criminalității Organizate Caraș Severin și jandarmilor din cadrul Inspectoratului de Jandarmi Județean Caraș Severin.\n\nFacem precizarea că, pe întreg parcursul procesului penal, persoanele cercetate beneficiază de drepturile și garanțiile procesuale prevăzute de Codul de procedură penală, precum și de prezumția de nevinovăție, a transmis IPJ Mehedinti.",
  "metadata": {
    "original_file": "Accent_De_gorj_0234.html"
  }
}