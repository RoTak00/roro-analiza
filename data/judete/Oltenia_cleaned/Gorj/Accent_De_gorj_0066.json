{
  "title": "Achiziție majoră la CEO - Accent In Gorj",
  "content": "Complexul Energetic Oltenia a alocat o sumă considerabilă pentru a asigura activitatea termocentralelor încă doi ani de zile.\n\n\n\n Bugetul este de peste 60 de milioane de lei, respectiv 12 milioane de euro pentru achiziția materialului necesar în procesul de desulfurare. \n\n\n\nInstalațiile aflate în dotarea grupurilor energetice utilizează filerul de calcar. \n\n Pudra de calcar urmează să fie livrată în cantități însemnate începând cu finalul lunii viitoare. \n\n În acest sens se propune încheierea unui acord cadru cu unul sau cu mai mulți furnizori.\n\n\n\n Produsul „filer de calcar” se utilizează ca materie primă pentru instalațiile de desulfurare a gazelor de ardere (IDGA) din cadrul termocentralelor, în vederea respectării legislației în domeniul protecției mediului și a limitelor impuse privind emisiile de sulf rezultate în urma arderii cărbunelui energetic.",
  "metadata": {
    "original_file": "Accent_De_gorj_0066.html"
  }
}