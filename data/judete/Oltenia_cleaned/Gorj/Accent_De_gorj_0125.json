{
  "title": "PRODUSE FĂRĂ MARCĂ DE AUTENTICITATE, ÎN VALOARE DE PESTE 22.000 DE LEI, CONFISCATE DE POLIȚIȘTI DINTR-UN TÂRG SĂPTĂMÂNAL - Accent In Gorj",
  "content": "La data de 22 decembrie a.c., polițiști din cadrul Biroului de Ordine Publică – Poliția Municipiului Târgu Jiu, în cadrul unei acțiuni pentru depistarea încălcării Legii 84/1998 privind punerea în circulaţie, fără drept, a unui produs purtând o marcă identică sau similară cu o marca înregistrată pentru produse identice sau similare, au identificat o localnică de 40 de ani, mai mulți bărbați, din municipiul Târgu Jiu și un bărbat de 52 de ani, din județul Ilfov, care au expus spre vânzare, în incinta unui târg săptămânal, mai multe parfumuri, produse cosmetice, produse tip detergent și articole vestimentare de diferite mărci, purtând o marcă identică sau similară cu o marcă înregistrată pentru produse identice sau similare, fără a deţine certificate de autenticitate sau documente de provenienţă.\n\nBunurile în valoare totală de 22.700 de lei, au fost ridicate și indisponibilizate în vederea continuări cercetărilor. În cauză s-a întocmit dosar penal sub aspectul săvârșirii infracțiunii de punerea în circulaţie, fără drept, a unui produs purtând o marcă identică sau similară cu o marca înregistrată pentru produse identice sau similare.",
  "metadata": {
    "original_file": "Accent_De_gorj_0125.html"
  }
}