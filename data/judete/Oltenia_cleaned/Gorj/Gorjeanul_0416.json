{
  "title": "Elevele de 10, premiate de ISJ Gorj",
  "content": "Cele trei eleve din Gorj care au obținut media 10 la examenele naționale din vară au fost premiate de reprezentanții Inspectoratului Școlar Județean Gorj.\n\n„Într-o ceremonie derulată astăzi, 28 octombrie 2024, la sediul Inspectoratului Școlar Județean Gorj, au fost premiate elevele de 10 ale județului nostru.\n\nAstfel, pentru performanța obținută în anul școlar 2023-2024, Istrate Diana Mihaela (media 10 la examenul de Evaluare Națională – Școala Gimnazială „Sfântul Nicolae” din Târgu Jiu), Roibu Irina (media 10 la examenul de Bacalaureat – Colegiul Național „Tudor Vladimirescu” din Târgu Jiu) și Pieloiu Beatrice Gabriela (media 10 la examenul de Bacalaureat – Colegiul Național „Spiru Haret” din Târgu Jiu) au fost recompensate conform prevederilor O.M.E. nr. 7136/08.10.2024.\n\nÎn acest an, un număr de 80 absolvenți de liceu au obținut media 10 la examenul de bacalaureat, iar 74 absolvenți de clasa a VIII-a au obținut media 10 la evaluarea națională. Elevii cu 10 la Evaluarea Națională sunt recompensați cu 2.000 de lei, iar absolvenții de liceu cu câte 5.000 de lei fiecare.",
  "metadata": {
    "original_file": "Gorjeanul_0416.html"
  }
}