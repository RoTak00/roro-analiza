{
  "title": "Se toarnă asfalt pe 16 drumuri din Ionești",
  "content": "16 drumuri comunale și sătești de pe raza localității Ionești vor beneficia de asfalt nou. Lucrările au fost demarate pe 16 octombrie, iar edilul comunei promite că acestea vor fi încheiate până înainte de sărbătorile pascale de anul viitor. ”Deși mă aflu la începutul unui nou mandat de primar, mă pot lăuda că sunt primarul care a reușit să asfalteze 90% din drumurile localității Ionești. De pe 16 octombrie 2024 am început procedurile privind asfaltarea a 16 drumuri din comună. Estimez eu că lucrările se vor finaliza până înainte de Paște. Ca și finanțare pentru acest proiect, vorbim de fonduri de circa 73 de miliarde de lei vechi prin programul Anghel Saligny”, a declarat primarul Sorin Lambu. \n\n I.M.",
  "metadata": {
    "original_file": "Gorjeanul_0402.html"
  }
}