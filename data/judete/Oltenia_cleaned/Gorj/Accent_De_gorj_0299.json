{
  "title": "ACTIVITĂȚI EDUCATIVE DESFĂȘURATE DE POLIȚIȘTII DE LA SIGURANȚA ȘCOLARĂ - Accent In Gorj",
  "content": "În perioada 25 – 27 noiembrie a.c., polițiștii din cadrul Biroului Siguranța Școlară au fost prezenți în unitățile de învățământ preuniversitar din municipiul Craiova, precum și din localitățile Segarcea și Teasc, fiind continuate activitățile educative în cadrul Campaniei ,,Tăcerea e tot violență. Vocea ta e soluția!”, la care au participat 300 de elevi și 40 de cadre didactice.\n\nActivitățile au avut drept scop creșterea gradului de conștientizare a elevilor în ceea ce privește importanța siguranței în mediul școlar, înțelegerea consecințelor fenomenelor negative asupra dezvoltării psihologice a acestora și asupra climatului educațional.\n\nTotodată, cadrele didactice au fost informate cu privire la importanța, mecanismul și beneficiile semnalării/sesizării faptelor antisociale săvârșite în unitățile de învățământ, pentru dezvoltarea spiritului civic, în scopul prevenirii și combaterii delicvenței juvenile și/sau infracționalității în mediul școlar.\n\nDe asemenea, temele abordate de poliţişti au vizat prevenirea infracțiunilor comise cu violență, creșterea gradului de conștientizare a riscurilor, vulnerabilităților și consecințelor în ceea ce privește traficul și consumul de substanțe psihoactive, regimul răspunderii penale și contravenționale al minorilor, precum și consecințele actelor de violență fizică sau psihologică-bullying în unitățile de învățământ.",
  "metadata": {
    "original_file": "Accent_De_gorj_0299.html"
  }
}