{
  "title": "Modificări ale programului de lucru la Direcția Impozite și Taxe Târgu Jiu",
  "content": "Programul de lucru cu publicul al Direcției Impozite și Taxe Târgu Jiu va suferi unele modificări în perioada sărbătorilor de iarnă. Având în vedere formalitățile necesare de închidere și deschidere a anului fiscal, precum și perioada sărbătorilor legale, ghișeele Direcției Impozite și Taxe Târgu Jiu vor fi închise în perioada 25-27 decembrie 2024 și 1-7 ianuarie 2025. \n\n În intervalul 8-10 ianuarie 2025, ghișeele vor rămâne închise, fiind posibilă doar încasarea amenzilor și a taxelor judiciare de timbru. „Vă rugăm să luați în considerare că achitarea impozitelor și taxelor locale restante se poate efectua până cel târziu în data de 24 decembrie, la casieriile proprii, precum și online, prin Ghișeul.ro. Atenție! Dacă intenționați să transferați dreptul de proprietate asupra unui bun mobil/imobil, asigurați-vă că până pe data de 24.12.2024, aveți toate impozitele și taxele achitate. Menționăm că plățile prin virament bancar efectuate în perioada 25-31.12.2024 vor fi procesate începând cu 08.01.2025. Dacă aveți programare în perioada 8-10.01.2025 la Serviciul Public Comunitar Regim Permise de Conducere și Înmatriculare a Vehiculelor, vă rugăm să vă prezentați cu documentele pentru înregistrarea fiscală până pe data de 31.12.2024, ora 12:00”, anunță instituția. Programul normal de lucru cu publicul și plata impozitelor și taxelor locale pentru anul fiscal 2025 se vor relua din 13 ianuarie 2025. \n\n M.P.",
  "metadata": {
    "original_file": "Gorjeanul_0207.html"
  }
}