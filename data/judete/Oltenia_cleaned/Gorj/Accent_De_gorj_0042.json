{
  "title": "Dosar penal pentru un gorjean care a tăiat trei salcâmi - Accent In Gorj",
  "content": "A tăiat copaci la Ocolul Silvic Hurezani, iar apoi a abandonat arborii într-o căruță. Este vorba despre un bărbat din Căpreni, care s-a ales cu dosar penal.\n\n\n\n Polițiștii de la Stoina s-au deplasat la fața locului după ce au fost alertați că pe raza ocolului silvic are loc un furt. Suspectul a extras trei salcâmi, pe care i-ar fi încărcat într-un atelaj hipo, iar ulterior i-a abandonat la o distanță de aproximativ 500 de metri de cioate. Depistate de oamenii legii, lemnele au fost lăsate în custodia pădurarului.",
  "metadata": {
    "original_file": "Accent_De_gorj_0042.html"
  }
}