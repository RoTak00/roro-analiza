{
  "title": "Peste 55.000 de țigarete confiscate, în urma unui control, de către polițiștii de frontieră din Dolj - Accent In Gorj",
  "content": "Polițiștii din cadrul Serviciului de Investigare a Criminalității Economice Dolj, în colaborare cu polițiștii de frontieră din Dolj, au confiscat ieri peste 55.000 de țigarete în urma unui control. Acțiunea a fost realizată împreună cu echipaje din cadrul Secției 5 Craiova, care au oprit o autoutilitară condusă de un bărbat în vârstă de 53 de ani, din județul Suceava.\n\n\n\n În timpul verificării autoutilitarei, polițiștii au descoperit într-un compartiment secret al vehiculului și într-un obiect de mobilier transportat un total de 55.200 de țigarete fără marcaje fiscale și aparținând mai multor mărci. \n\n\n\nCantitatea respectivă de țigarete, împreună cu autoutilitara folosită pentru transportul acestora, a fost confiscată pentru continuarea cercetărilor. Bărbatul a fost reținut pentru 24 de ore și introdus în arestul Inspectoratului de Poliție Județean Dolj. Astăzi, el urmează să fie prezentat instanței pentru stabilirea unei măsuri preventive.",
  "metadata": {
    "original_file": "Accent_De_gorj_0081.html"
  }
}