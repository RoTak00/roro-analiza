{
  "title": "Cotojman a pierdut procesul cu ANI",
  "content": "Curtea de Apel Craiova a pronuntat verdictul in procesul in care primarul din Rosia de Amaradia, Liviu Cotojman, contesta raportul Agentiei Nationale de Integritate in care era declarat incompatibil cu functia publica ocupata in administratia locala. Magistratii au respins contestatia acestuia si, ca urmare, acuzatiile de incompatibilitate raman in vigoare, edilul mai avand o sansa la Inalta Curte de Casatie si Justitie pentru a obtine anularea raportului ANI.\n\nCotojman s-a aflat in stare de incompatibilitate in perioada 26 noiembrie 2010 â€“ 26 septembrie 2013, intrucat a detinut, \n\n simultan, functia de primar al Comunei Rosia de Amaradia si calitatea de reprezentant al comunei in AGA a SC Salubris Gilort SRL. Societatea respectiva le-a adus belele mai multor primari din zona de rasarit si sud a judetului, care, la randul lor, au fost in structurile de conducere de aici, desi legea administratiei publice locale nu le dadea voie.\n\nANI a anuntat la sfarsitul anului trecut ca peste 20 de primari si viceprimari din judet, dar si fosti alti edili carora li s-a incheiat mandatul, au devenit incompatibili prin ocuparea unor functii de conducere in diverse firme. Alesii s-au aparat, spunand ca nu au fost remunerati sau ca legea, alta decat cea amintita, ii obliga sa fie in structurile respective, cu totii contestand rapoartele ANI in instanta. Unii, mai cunoscatori in problemele Justitiei, s-au adresat direct Curtii de Apel Craiova si, cu o exceptie, care nu e definitiva, pana acum au pierdut cu brio procesele respective. \n\n Ziare.com",
  "metadata": {
    "original_file": "Ziarul_Gorjului_0119.html"
  }
}