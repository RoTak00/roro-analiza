{
  "title": "Beneficiu pentru Asociatia pensionarilor din minerit si energie - Accent In Gorj",
  "content": "Asociația pensionarilor din minerit și energie Gorj va face demersuri pe lângă Guvern pentru a deveni de utilitate publică. Asociația este condusă de Ion Popescu, fost lider sindical din cadrul Complexului Energetic Oltenia. \n\n De altfel, din Asociație fac parte foști angajați ai companiei energetice, ajunși la pensie. \n\n Dat fiind faptul că nu a reușit să obțină peste tot sedii în care să își desfășoare activitatea și în special la Târgu Jiu, Asociația pensionarilor din minerit și energie va depune o solicitare pentru a fi recunoscută de către Guvern ca organziație de utilitate publică. De altfel, Asociația a desfășurat de la înființare activități juridice în folosul pensionarilor din sectorul minier și energetic. \n\n Dacă va deveni de utilitate publică, Asociația, care numără peste 400 de membri, poate beneficia de sedii gratuit și de alte facilități, dar și de obligații cu provire la publicarea activităților pe care le desfășoară.",
  "metadata": {
    "original_file": "Accent_De_gorj_0018.html"
  }
}