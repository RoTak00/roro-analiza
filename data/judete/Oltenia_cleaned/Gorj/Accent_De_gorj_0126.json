{
  "title": "ZECI DE ARTICOLE PIROTEHNICE DEȚINUTE ILEGAL, RIDICATE DE POLIȚIȘTI - Accent In Gorj",
  "content": "La data de 22 decembrie a.c., polițiști din cadrul Biroului Arme, Explozivi și Substanțe Periculoase au identificat o femeie de 54 ani, din comuna Berlești și un tânăr de 23 ani, domiciliat în comuna Bustuchin, care dețineau la domiciliu mai multe articole pirotehnice tip baterii și emițătoare de sunet, din categoriile F2 și F3, în greutate totală de 39 kg, achiziționate online, în scopul utilizării acestora cu ocazia sărbătorilor de iarnă.\n\nDin cercetări s-a stabilit că cei doi nu au calitatea de pirotehniciani sau artificieri și nu deţin autorizaţie legală pentru efectuarea de operaţiuni cu astfel de produse.\n\nÎn cauză a fost întocmit dosar penal privind săvârşirea infracţiunii de efectuarea de operaţiuni cu articole pirotehnice, fără drept.",
  "metadata": {
    "original_file": "Accent_De_gorj_0126.html"
  }
}