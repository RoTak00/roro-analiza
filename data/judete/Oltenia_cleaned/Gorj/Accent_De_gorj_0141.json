{
  "title": "Reparații la sistemele de desulfurare din CEO - Accent In Gorj",
  "content": "Sistemele de desulfurare aflate în dotarea grupurilor energetice de la termocentrale vor beneficia de un program de reparații. \n\n Bugetul aprobat de către Directoratul Complexului Energetic Oltenia este de aproape un milione de lei. \n\n Programul de mentenanță vizează instalațiile de desulfurare, care asigură eliminarea sulfului din gazele de ardere rezultate în urma producerii de energie electrică în cazane cu ajutorul cărbunelui. \n\n Planul este de a asigura reparațiile și mentenanța sistemelor de desulfurate pentru încă 16 luni, începând cu luna ianuarie a anului viitor. \n\n Echipamentele respective sunt esențiale pentru reducerea poluării și respectarea indicatorilor de mediu stabiliți prin autorizația de mediu.",
  "metadata": {
    "original_file": "Accent_De_gorj_0141.html"
  }
}