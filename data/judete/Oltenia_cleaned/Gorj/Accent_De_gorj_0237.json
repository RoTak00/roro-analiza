{
  "title": "TREI ȘOFERI DEPISTAȚI LA VOLAN SUB INFLUENȚA ALCOOLULUI - Accent In Gorj",
  "content": "Poliţişti din cadrul Serviciului Rutier Dolj au depistat un bărbat, de 50 de ani, din orașul Bechet, în timp ce conducea o autoutilitară pe DN 6.\n\nBărbatul a fost testat cu aparatul alcooltest, care a indicat o concentrație de 1,08 mg/l alcool pur în aerul expirat.\n\nPolițiștii Biroului Rutier Craiova au depistat un bărbat, de 59 de ani, din municipiul Craiova, în timp ce conducea un autoturism pe strada Sergent Constantin Popescu, din localitate.\n\nAcesta a fost testat cu aparatul alcooltest, care a indicat o concentrație de 0,79 mg/l alcool pur în aerul expirat.\n\nPolițiști din cadrul Secției 5 Poliție Craiova au oprit pentru control un autoturism ce circula pe strada George Enescu, la volanul căruia a fost legitimat un tânăr, de 21 de ani, din comuna Plenița.\n\nȘi acesta a fost testat cu aparatul alcooltest, indicând o concentrație de 0,50 mg/l alcool pur în aerul expirat.\n\nCele trei persoane au fost conduse la o unitate medicală pentru recoltarea de mostre biologice în vederea stabilirii cu exactitate a alcoolemiei.\n\nMostrele biologice vor fi înaintate la IML, urmând a fi dispuse măsuri legale.",
  "metadata": {
    "original_file": "Accent_De_gorj_0237.html"
  }
}