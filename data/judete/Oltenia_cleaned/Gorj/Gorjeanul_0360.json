{
  "title": "Jandarmii montani, pregătire în Cheile Sohodolului",
  "content": "Jandarmii de la posturile montane din Rânca, Runcu, Tismana dar și din cadrul Detașamentului Mobil au susținut stagiu de pregătire în domeniul montan, în Cheile Sohodolului. \n\n Pregătirea s-a desfășurat sub coordonarea a trei instructori din cadrul Centrului de Perfecționare a Pregătirii Cadrelor Jandarmi Montan Sinaia, pentru repetarea noțiunilor de bază în domeniul alpinismului, pentru a face față provocărilor de pe teren montan. \n\n ,,Intervențiile eficiente realizate de jandarmii montani gorjeni sunt realizate în urma activităților de instruire de specialitate la care aceștia participă. Jandarmii montani pot fi solicitaţi să intervină în situaţii de urgenţă la numărul unic de urgenţă 112! Ne pregătim pentru că vrem să fim cei MAI buni”, a transmis Inspectoratul Județean de Jandarmi Gorj. \n\n M.C.H.",
  "metadata": {
    "original_file": "Gorjeanul_0360.html"
  }
}