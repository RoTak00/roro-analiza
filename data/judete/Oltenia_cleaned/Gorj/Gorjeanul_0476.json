{
  "title": "Licitație pentru parcarea etajată de la Târgu Jiu",
  "content": "Prima parcare etajată din Târgu Jiu se va amenaja pe strada A.I. Cuza, fiind o investiție din bugetul local. Autoritățile au scos deja la licitație lucrările pentru amenajarea parcării cu 130 de locuri.\n\n„Am publicat în Sistemul Electronic de Achiziții Publice documentația pentru realizarea parcării din strada A. I. Cuza.\n\nEste vorba de o parcare etajată – terasă și subsol – cu 130 de locuri și a cărei valoare se apropie de 1 milion de euro.\n\nObiectivul va rezolva problema locurilor de parcare din zonă, contribuind, totodată, la fluidizarea traficului.\n\nAici sunt o serie de instituții vizitate de un număr mare de persoane (CEO, Direcția Impozite și Taxe, spitalul din zona pasarelei), investiția fiind absolut necesară”, a anunțat primarul Marcel Romanescu.",
  "metadata": {
    "original_file": "Gorjeanul_0476.html"
  }
}