{
  "title": "Situația neclară pentru angajații CEO încadrați pe 6 luni - Accent In Gorj",
  "content": "Cei 1.800 de mineri și energeticieni, angajați pe 6 luni, se tem că vor fi dați afară pe 1 aprilie. Este opinia unuia dintre sindicaliștii din cadrul Complexului Energetic Oltenia.\n\n\n\n La compania energetică au fost încadrați în urmă cu 2 ani de zile aproape 2.000 de muncitori pe perioadă determinată. Aceștia au fost aduși la Complexul Energetic Oltenia pentru a echilibra situația de personal, ca urmare a plecărilor prin pensionare. \n\n\n\nContractele de muncă au fost încheiate pe perioadă determinată. Au fost inițial prelungite cu un an de zile, după care au fost prelungite din 6 în 6 luni. \n\n Din acest motiv au apărut incertitudini în rândul angajaților respectivi.\n\n\n\n Aceștia s-au temut de fiecare dată că vor rămâne fără un loc de muncă. \n\n De altfel, la un moment dat, o parte a salariaților nu a mai fost păstrată la companie. \n\n A fost și motivul pentru care au avut loc proteste în fața sediului Complexului Energetic Oltenia. Ulterior, oamenii au fost reangajați.\n\n\n\n Ultima prelungire a contractelor încheiate pe perioadă determinată s-a făcut tot pentru 6 luni. Astfel, acestea vor înceta la data de 1 aprilie 2025.",
  "metadata": {
    "original_file": "Accent_De_gorj_0184.html"
  }
}