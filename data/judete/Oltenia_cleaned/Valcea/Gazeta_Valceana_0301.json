{
  "title": "NEWS ALERT: Incident grav la Şcoala Specială Bistriţa. Elev bătut de un coleg",
  "content": "Un nou caz de violenţă în şcoală la Vâlcea. Incidentul grav a avut loc de această dată la Şcoala Profesională Specială Bistriţa din localitatea Costeşti, acolo unde doi elevi s-au luat la bătaie chiar în incinta unităţii de învăţământ, iar unul dintre ei s-a ales că răni grave, fiind transportat la spital. S-a întâmplat în jurul prânzului, fiind vorba de doi elevi în vârstă de 17 şi 19 ani, iar din câte se pare, în momentul în care a avut loc incidentul, în încăperea respectivă nu er prezent niciun angajat al Şolii Speciale Bistriţa.\n\nLa faţa locului au ajuns între timp şi poliţiştii Postului de Poliţie Costeşti, care au dat startul unei anchete şi au deschis un dosar penal pentru loviri şi alte violenţe.\n\nConform unor surse, elevul bătut ar avea fractură de maxilar, iar de la Horezu s-a recomandat să fie transportat la Spitalul din Craiova.",
  "metadata": {
    "original_file": "Gazeta_Valceana_0301.html"
  }
}