{
  "title": "Dezbatere publică a proiectului bugetului local al orașului Horezu pe anul 2022",
  "content": "Proiectul bugetului local al orașului Horezu pentru anul 2022 va fi dezbătut marți, 8 februarie 2022, începând cu ora 14:00, în sala de conferințe a Casei de cultura. Puteți consulta proiectul bugetului local pentru anul acesta la sediul Consiliului local și Primăriei Horezu situat în strada 1 Decembrie, nr.7, Direcția Economică, persoană de contact: Ec. Bitu Monica, tel. 0250.860.190,la avizierul primăriei sau pe site-ul instituției, www.orasul-horezu.ro, pagina de start, Secțiunea „Ultimele noutăți”.\n\nPot fi depuse opinii, sugestii și propuneri cu privire la proiectul bugetului local pe anul 2022, pana la data de 8 februarie 2022, în intervalul orar 08:00-16:00, doar în zilele lucrătoare, la secțiunea Compartimentul Relații cu publicul și comunicare, persoană de contact: consilier Ogrezeanu Daniela.\n\nDe altfel, le puteți trimite și folosind următoarele modalități: prin poștă la adresa: Primăria orașului Horezu, strada 1 Decembrie, nr.7, cod poștal 245800, județul Vâlcea; prin e-mail: primaria@orasul-horezu.ro sau prin fax: 0250.860.481.\n\nSunt invitați să participe la dezbaterea publică cetățeni ai orașului Horezu, reprezentanți ai ONG-urilor din oraș, reprezentanți ai instituțiilor publice și ai societăților comerciale cu activitate în orașul Horezu, presa locală, precum și orice persoană interesată de veniturile și cheltuielile bugetului local, precum și a listei de investiții.",
  "metadata": {
    "original_file": "Actualitatea_Valceana_0054.html"
  }
}