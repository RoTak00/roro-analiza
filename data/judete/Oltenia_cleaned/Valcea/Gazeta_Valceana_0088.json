{
  "title": "Un nou magazin DIANA, într-un spațiu mai generos și cu o sortimentație extinsă",
  "content": "Rețeaua Magazine DIANA anunță cu entuziasm redeschiderea magazinului din comuna Mihăești, județul Vâlcea, într-un spațiu nou, mai generos și mai bine adaptat cerințelor clienților. Situat pe Strada Primăriei, nr. 12, în satul Buleta, în imediata apropiere a locației anterioare, noul magazin a fost inagurat astăzi, 25 noiembrie, la ora 11.00, oferind clienților o experiență de cumpărături mai plăcută.\n\nCu o suprafață de aproximativ 400 mp, Magazinul DIANA Mihăești pune la dispoziția clienților o sortimentație extinsă de peste 7.000 de produse (SKU), incluzând produsele din carne DIANA și preparatele din pește marca Pescăria Magic, recunoscute pentru calitatea lor. De asemenea, noul magazin dispune de 15 locuri de parcare, un ATM pentru retrageri rapide de numerar și un aparat RVM pentru colectarea ambalajelor reciclabile, oferind facilități care vin în sprijinul locuitorilor din zonă și subliniind angajamentul DIANA pentru sustenabilitate.\n\n„Prin această redeschidere, ne dorim să oferim locuitorilor din Mihăești un magazin mai bine adaptat cerințelor lor, care să le aducă aproape calitatea și diversitatea pe care le așteaptă de la noi. Continuăm să punem comunitatea pe primul loc, creând un spațiu accesibil, prietenos și modern” , a declarat Matei Basarab, Director Comercial Magazine DIANA.\n\nPentru a celebra deschiderea, clienții sunt întâmpinați cu oferte speciale și promoții atractive, menite să transforme prima vizită într-o experiență memorabilă. În plus, sortimentația extinsă acoperă o gamă largă de produse, de la cele alimentare de bază la articole nealimentare atent selecționate.\n\nNoua locație nu doar că aduce mai aproape produse de calitate, dar creează și un mediu modern și accesibil pentru întreaga familie. Designul contemporan al magazinului a fost gândit pentru a asigura un parcurs intuitiv, eficient și confortabil, consolidând tradiția rețelei Magazine DIANA de a pune clienții pe primul loc de peste 33 de ani.\n\nMagazine DIANA reprezintă o rețea românească de magazine, cu o tradiție de peste 33 de ani pe piața locală, ce oferă clienților o sortimentație variată pentru a acoperi toate necesitățile de zi cu zi, dar și o gamă extinsă de produse și preparate din carne DIANA. Cu peste 800 de angajați, rețeaua Magazine DIANA cuprinde 84 de magazine în județele: Vâlcea, Gorj, Dolj, Argeș, Olt și Dâmbovița.",
  "metadata": {
    "original_file": "Gazeta_Valceana_0088.html"
  }
}