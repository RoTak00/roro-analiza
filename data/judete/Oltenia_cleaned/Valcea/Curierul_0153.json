{
  "title": "Aparatură medicală de ultimă generație la Spitalul TBC Mihăești!",
  "content": "În urmă cu două zile a fost semnat contractul pentru construirea unei noi clădiri de ambulatoriu\n\nNu doar reabilităm și construim clădiri noi de spital, le și dotăm cu aparatură medicală de ultimă generație, fiindcă ne dorim ca pacienții vâlceni să aibă parte de cea mai bună îngrijire medicală.\n\nInvestim aproape 1 milion de euro, din fonduri europene, pentru dotarea spitalului din Mihăești cu echipamente și materiale destinate reducerii riscului de infecții nosocomiale.\n\nAstăzi am semnat, cu reprezentanții firmelor care au câștigat licitațiile, două din cele șapte contracte de furnizare a echipamentelor prevăzute în acest proiect.\n\nEste vorba despre un sistem de neutralizare a deșeurilor infecțioase (în valoare de cca 300.000 euro) și un echipament de diagnostic molecular (RT-PCR), detecție și diferențiere a infecțiilor nosocomiale (cca 100.000 euro).\n\nÎn cel mult 60 de zile, cele două echipamente vor ajunge la spitalul din Mihăești.\n\nNe-am propus să avem cele mai moderne spitale din regiune și vom continua să investim în sănătate, un domeniu prioritar pentru noi.",
  "metadata": {
    "original_file": "Curierul_0153.html"
  }
}