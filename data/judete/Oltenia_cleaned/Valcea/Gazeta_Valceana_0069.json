{
  "title": "Marinela a plecat de acasă. POLIȚIA și familia o caută în tot județul. AȚI VĂZUT-O?",
  "content": "Polițiștii municipiului Râmnicu Vâlcea și cei ai Serviciului de Investigații Criminale Vâlcea efectuează verificări pentru depistarea unei femei plecate de acasă la data de 10 decembrie 2024.\n\nLa acea dată, polițiștii au fost sesizați prin SNUAU 112 de către un bărbat din Râmnicu Vâlcea, cu privire la faptul că mama sa, Marinela Petre, în vârstă de 60 de ani, a părăsit domiciliul, fără a anunța și nu a mai revenit. Semnalmente: înălțime aproximativ 1,65 metri, constituție corpolentă, păr șaten, până la umeri, ten deschis și fără semne particulare.\n\nLa momentul plecării, femeia purta hanorac gri, blugi albaștri și adidași gri. Persoanele care pot oferi informații cu privire la femeia în cauză sunt rugate să se adreseze celei mai apropiate unități de poliție sau să apeleze numărul unic de urgență 112!",
  "metadata": {
    "original_file": "Gazeta_Valceana_0069.html"
  }
}