{
  "title": "Luni, se oprește apa potabilă într-o comună din județ. Restricția este valabilă pentru patru ore",
  "content": "În vederea desfășurării acțiunii de verificare a rețelei de distribuție din PEHD D 63mm, precum și a branșamentelor utilizatorilor, luni, 18 noiembrie 2024, între orele 10.00-14.00, se va întrerupe furnizarea apei potabile la consumatorii de pe strada Constantin Chirițescu din comuna Dăești .\n\nPentru asigurarea parametrilor de potabilitate a apei din rețea, certificați prin buletine de analiză a apei în secțiunea de intervenție (înainte și după spălarea rețelei), se vor efectua purjări în zona respectivă și în zone adiacente în care există posibilitatea modificării parametrilor de potabilitate.\n\n„Recomandăm consumatorilor afectați să lase să curgă cantitatea de apă necesară eliminării apei cu impurități produse ca urmare a întreruperii furnizării. Cheltuielile ocazionate de cantitatea de apă eliminată vor fi suportate de către Apavil SA în urma unor solicitări scrise ale beneficiarilor sau telefonic, la dispeceratul societății (număr de telefon 0350.802.160), confirmate de specialiștii societății noastre, cu respectarea prevederilor art. 252 al Regulamentului Serviciului de alimentare cu apă și de canalizare. Vă mulțumim pentru înțelegere!” , au anunțat reprezentanții Apavil SA.",
  "metadata": {
    "original_file": "Gazeta_Valceana_0135.html"
  }
}