{
  "title": "Magia revine în centrul Râmnicului, în ajun de Moș Nicolae",
  "content": "Joi, 5 decembrie, în ajun de Moș Nicolae, Târgul ”Decembrie Magic” va fi cuprins din nou de febra sărbătorilor. Începând cu ora 17.00, pe scena din Scuarul Mircea cel Bătrân vor urca talentații tineri din „Golden Voices Academy”, conduși de profesorul Robert Pâlșu, iar după ora 18.00 cei prezenți în centrul Râmnicului se vor încălzi pe ritmurile fierbinți cu parfum estival ale pieselor interpretate de cunoscuta solistă Bibi.\n\nÎn cursul acestei luni, Târgul „Decembrie Magic” va mai găzdui spectacole care să marcheze Nașterea Domnului – Moș Crăciun și Revelionul 2025, printre protagoniști numărându-se soliști și grupuri precum Distinto, Iana Novac și cvartetul Passione, Cabron sau Andreea Bănică.",
  "metadata": {
    "original_file": "Curierul_0050.html"
  }
}