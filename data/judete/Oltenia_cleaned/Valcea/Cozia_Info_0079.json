{
  "title": "Constantin Rădulescu: „Împreună cu primarii din Țara Loviștei, vom stabili în ce zone este nevoie urgent de reabilitare.”",
  "content": "„Intrăm pe Drumul Loviștei! Și aici vom face fapte bune pentru vâlcenii din Perișani, Titești, Boișoara și Câineni\n\nLa cei aproape 1.000 de km de drum județean, s-au mai adăugat cca 31 km, prin preluarea DN 7 D - Drumul Loviștei în domeniul public al județului Vâlcea.\n\nÎn ședința CJ de marți, 31 august, a fost aprobat proiectul de hotărâre privind declararea de interes public județean a DJ 703 H şi darea acestuia în administrarea RAJDP Vâlcea.\n\nDJ 703 H (fost DN 7D) este drumul care face legătura cu județul Argeș și care traversează comunele Perișani, Titești, Boișoara și Câineni.\n\nNe-am propus să începem reabilitarea acestui drum, atât cu fonduri guvernamentale, dacă vor veni, cât și cu bani europeni.\n\nÎnsă, pentru început, vom interveni și cu resurse din bugetul propriu al județului. Împreună cu primarii din Țara Loviștei, vom stabili în ce zone este nevoie urgent de reabilitare.” A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0079.html"
  }
}