{
  "title": "Tânărul ECUADOR și-a luat lumea în cap! Polițiștii și familia îl caută în tot județul. L-AȚI VĂZUT??",
  "content": "Astăzi, 6 ianuarie 2025, în jurul orei 16:10, polițiștii din cadrul Poliției Orașului Băile Olănești au fost sesizați de un bărbat cu privire la faptul că fiul său, Alexandru Ecuador, în vârstă de 23 de ani, a plecat de la domiciliul din comuna Păușești-Măglași în cursul zilei de ieri și nu s-a mai întors până în prezent.\n\nSemnalmente: 1,60 m înălțime, aproximativ 70 kg greutate; ochi căprui și păr negru. La momentul plecării, acesta era îmbrăcat cu trening de culoare închisă, cămașă albastră și geacă neagră. Persoanele care pot furniza orice informaţii despre persoana în cauză, sunt rugate să se adreseze celei mai apropiate unităţi de poliţie sau să apeleze gratuit numărul unic de urgenţă 112!",
  "metadata": {
    "original_file": "Gazeta_Valceana_0038.html"
  }
}