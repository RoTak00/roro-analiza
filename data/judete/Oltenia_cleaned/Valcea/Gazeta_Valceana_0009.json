{
  "title": "FOTO. Tamponare matinală la Drăgășani. Două persoane au ajuns la spital",
  "content": "În această dimineață de miercuri, 22 ianuarie 2025, în jurul orei 07.45, polițiștii rutieri din Drăgășani au fost sesizați prin apelul de urgență 112 cu privire la faptul că, pe strada Regele Carol din municipiu, a avut loc un accident rutier.\n\nDin primele date, a rezultat că a avut loc o coliziune între două autoturisme. În urma acestui eveniment, două persoane au fost transportate la spital pentru acordarea îngrijirilor medicale de specialitate.\n\nTestările cu aparatul alcooltest ale conducătorilor auto au indicat valori negative.\n\nPolițiștii continuă cercetările pentru stabilirea cu exactitate a cauzelor și împrejurărilor în care s-a produs accidentul.",
  "metadata": {
    "original_file": "Gazeta_Valceana_0009.html"
  }
}