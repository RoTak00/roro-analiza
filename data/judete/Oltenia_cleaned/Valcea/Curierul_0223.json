{
  "title": "Matematica a „speriat” aproape 100 de elevi, la Evaluarea Națională",
  "content": "În 27.06.2024, s-a desfășurat a doua probă a examenului de Evaluare Națională, sesiunea iunie 2024, la disciplina Matematică. În județul Vâlcea, din cei 2543 absolvenți de clasa a VIII-a înscriși în 54 de Centre de examen, s-au prezentat 2449, absentând 94 de elevi.\n\n15 elevi au solicitat adaptarea condițiilor de examen conform “Procedurii cu privire la asigurarea condițiilor de egalizare de șanse pentru elevii cu deficiențe de vedere, deficiențe de auz și tulburări de neurodezvoltare care susțin examenele naționale: evaluare națională pentru absolvenții clasei a VIII-a și examenul național de bacalaureat – sesiunea 2024”, procedură elaborată de Ministerul Educației.\n\nNu au fost înregistrate evenimente deosebite; niciun candidat nu a fost eliminat din examen. Lucrările au fost scanate în fața elevilor, trei elevi rămânând în sală de examen până la scanarea ultimei lucrări. Primele rezultate vor fi afișate anonimizat miercuri, 3 iulie, pe site-ul ME dedicat: http://evaluare.edu.ro, până la ora 14:00. Contestațiile pot fi depuse în zilele de 3 iulie , în intervalul orar 16:00 – 19:00 și 4 iulie , în intervalul orar 8:00 – 12:00.",
  "metadata": {
    "original_file": "Curierul_0223.html"
  }
}