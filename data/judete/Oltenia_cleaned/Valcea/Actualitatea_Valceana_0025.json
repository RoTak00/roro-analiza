{
  "title": "Ziua Comunei Voineasa, judeţul Vâlcea",
  "content": "Autoritățile din comuna Voineasa au depus eforturi susţinute pentru a organiza cea mai frumoasă ediție a Zilelor Comunei. Iar prin prisma acestui eveniment, edilul din Voineasa îi învită pe toți locuitorii comunei, vizitatorii din localităţile învecinate şi turiştii aflaţi în această perioadă în vacanţă în frumoasa stațiune vâlceană, să petreacă și să se distreze împreună.\n\nAnul acesta, Zilele Comunei Voineasa se vor organiza în zilele de 16 și 17 iulie 2022, în incinta parcării Hotelului Lotru. Toți cei care vor ajunge la minunata festivitate vor avea parte de un super spectacol de muzică populară și petrecere în ambele zile de sărbătoare!\n\nPrimarul localității Voineasa, Gabriel Năstăsescu, a transmis: „ Cu deosebită bucurie şi consideraţie, vă invităm la spectacolul care va avea loc pe scena amenajată în parcarea „Hotelului Lotru” sâmbătă, 16 iulie 2022, şi duminică, 17 iulie 2022, alături de tinere talente şi artişti consacraţi .”\n\nPrintre artiștii care vor urca pe scena din Voineasa și vor întreține atmosfera se numără: Ionela Petria, Ana Maria Iorga, Ionela Nicolae, Ana Maria Cârjan, Cristina Udrea, Luminiţa Tănasie, Mioara Raica, Rodica Nicolescu, „Formaţia Filon X”. Alexandra Bleaje, Adelina Manole, Mădălin Paul, Simona Bîrdicel şi Ansamblul Folcloric „Obârşia Lotrului”.",
  "metadata": {
    "original_file": "Actualitatea_Valceana_0025.html"
  }
}