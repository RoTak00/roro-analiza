{
  "title": "CJ Vâlcea investește cca 17 milioane de euro, fonduri europene pentru modernizarea DJ 703 G",
  "content": "Vorbim despre turism?! Ei bine, iată un drum turistic în lucru!\n\nDJ 703 G, care pleacă din Jiblea Veche traversează comunele Sălătrucel şi Berislăveşti și ajunge la Şuici (în județul Argeş), va fi unul dintre cele mai frumoase drumuri turistice ale Vâlcii.\n\nAstăzi, am verificat stadiul lucrărilor pe acest drum, pentru a cărui modernizare CJ Vâlcea investește cca 17 milioane de euro, fonduri europene.\n\nDrumul arată bine, iar vestea bună este că săptămâna viitoare va începe asfaltarea și pe sectorul Robaia. În această zonă, s-au făcut lucrări premergătoare complexe pentru stabilizarea platformei drumului, s-au amenajat șanțuri pentru preluarea apelor, dar și rigole carosabile.\n\nLucrările sunt avansate, în prezent se lucrează la ultimul pod prevăzut a se reabilita prin acest proiect, pod situat chiar la limita cu județul Argeș. A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0035.html"
  }
}