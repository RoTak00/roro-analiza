{
  "title": "FOTO. Un vâlcean a rămas fără carnea de Crăciun după ce afumătoarea i-a luat foc! INCENDIU violent",
  "content": "Astăzi, duminică, 15 decembrie 2024, în jurul orei 13.30, pompierii vâlceni au fost solicitați pentru stingerea unui incendiu izbucnit într-o gospodărie, în comuna Zătreni. S-au deplasat de urgență la locul evenimentului forțe din cadrul Stației de Pompieri Grădiștea, cu două autospeciale de stingere cu apă și spumă (ASAS).\n\nLa sosirea echipajelor operative, ardeau generalizat două anexe cu destinația afumătoare și garaj. Intervenția promptă și profesionistă a pompierilor a condus la salvarea casei de locuit și a construcțiilor aflate în vecinătatea incendiului.\n\nAu ars: afumătoarea în care se aflau aproximativ 300 de kg de carne de porc și garajul cu învelitoare din tabla, în suprafață de circa 30 de metri pătrați. Cauza probabilă: flacara (focul din afumătoare lăsat nesupravegheat).",
  "metadata": {
    "original_file": "Gazeta_Valceana_0065.html"
  }
}