{
  "title": "Sindicaliștii din Vâlcea dau în judecată Ministerul Educației",
  "content": "Nemulțumirile cu privire la salarizare sunt principalele motive pentru care sindicaliștii din cadrul Sindicatului Personalului din Învățământ Preuniversitar (SPIP) Vâlcea au decis să intenteze proces Ministerului Educației. Este vorba despre neacordarea unui spor de 15%, ce trebuia să se facă simțit în salarizarea personalului contractual al ministerului.\n\n„Sindicatul Personalului din Învățâmântul Preuniversitar Vâlcea strânge documente în vederea declanșării unei acțiuni în instanță împotriva Ministerului Educației Naționale, care are ca obiect neacordarea sporului de complexitate a muncii, reprezentând majorarea cu 15% a salariului de bază, începând cu 31.03.2018, angajaților contractuali ai ministerului din Inspectoratul Școlar Județean Vâlcea. \n\n Deși Federația Sindicatelor din Educație Spiru Haret a atras atenția ministerului că se încalcă prevederile prevăzute în Anexa nr. VIII , Cap.II , Litera A, Punctul III, Nota 2 din Legea – cadru nr.153/2017 privind salarizarea bugetarilor, nu s-a înțeles acest lucru și ne-a adus în situația de a merge la instantă, perseverenți fiind cu un principiu de bază al sindicatului-apărarea drepturilor membrilor săi” – anunță președinte SPIP Vâlcea, Popa Florin, într-un comunicat de presă.",
  "metadata": {
    "original_file": "Gazeta_Valceana_0273.html"
  }
}