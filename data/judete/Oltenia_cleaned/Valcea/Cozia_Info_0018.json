{
  "title": "Condiții ridicate realizate de către Primăria Bujoreni la școala din Olteni",
  "content": "Investițiile la Școala și Grădinița Olteni se află în faza finală. Primăria Comuna Bujoreni a realizat la unitatea de învățământ din satul Olteni o parcare, dar și un culoar de îmbarcare / debarcare a elevilor. De asemenea, a fost construit un teren multifuncțional - teren de tenis, handbal și fotbal - și sistematizare pe verticalã.\n\nÎn locația modernă și spațioasă de la Grădinița Olteni, scene și personaje din povești și desene animate au fost pictate pe pereți. Imaginile colorate, care au menirea de a le dezvolta imaginația copiilor, au fost folosite pentru a decora sălile în care își desfășoară activitatea micuții.\n\n“Rămân consecvent și tenace în atingerea scopului propus, acela de a investi cât mai mult în învățământ și, implicit, în viitorul copiilor din Bujoreni! Educația este pe primul loc în comuna noastră! Anul viitor mi-am propus ca la fiecare unitate școlară din Bujoreni să construim câte un loc de joacă pentru copii, precum și să montăm sisteme de supraveghere și efracție la fiecare clădire. Abia atunci pot spune că am finalizat investițiile în școlile din Bujoreni” - Gheorghe GÎNGU, primarul comunei BUJORENI.",
  "metadata": {
    "original_file": "Cozia_Info_0018.html"
  }
}