{
  "title": "Jandarmii vâlceni merg la Sărbătoarea Căpșunului și la meciul de fotbal din acest weekend",
  "content": "Reprezentanții Jandarmeriei Vâlcea vor asigura ordinea și siguranța publică la manifestările cultural-artistice și sportive din acest weekend, care se vor desfășura în municipiul Râmnicu Vâlcea, Călimănești, Horezu și Bunești. Printre cele mai importante evenimente, care atrag un public numeros, amintim:\n• Turneul Internațional de Volei, desfășurat la Sala Sporturilor Traian, în perioada 24-26 mai 2024;\n• Festivalul Bucurie în Mișcare și Ziua Elevilor Vâlceni, organizate sâmbătă în Scuarul Mircea cel Bătrân;\n• Meciul de fotbal dintre echipele SCM Râmnicu Vâlcea și ASC Olimpic Zărnești, disputat pe stadionul 1 Mai – Zăvoi, sâmbătă;\n• Sărbătoarea Căpșunului, manifestare cultural-artistică organizată în comuna Bunești, duminică.\n\n„Jandarmeria Vâlcea recomandă tuturor participanților la evenimentele organizate în spațiul public, precum și celorlalți cetățeni, să manifeste înțelegere față de măsurile luate, să adopte un comportament civilizat și să respecte indicațiile forțelor de ordine. În cazul sesizării unor fapte antisociale, vă rugăm să solicitați sprijinul jandarmilor în cel mai scurt timp posibil. Vă mulțumim pentru cooperare și vă dorim un sfârșit de săptămână plăcut și în siguranță!” , a anunțat Inspectoratul de Jandarmi Județean Vâlcea.",
  "metadata": {
    "original_file": "Gazeta_Valceana_0329.html"
  }
}