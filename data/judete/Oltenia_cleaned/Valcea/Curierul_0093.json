{
  "title": "Noul Magazin DIANA Lenin Sud din Râmnicu Vâlcea: design modern și o sortimentație de peste 6000 de produse",
  "content": "Rețeaua de Magazine DIANA anunță cu entuziasm redeschiderea unității din Râmnicu Vâlcea, zona Lenin Sud, într-o nouă locație mai mare și modernizată, în apropierea vechiului spațiu. Începând de mâine, 26 octombrie, ora 10:00, clienții sunt invitați să descopere acest magazin optimizat, creat pentru a oferi o experiență de cumpărături cât mai plăcută. Pentru a marca această ocazie, primii clienți vor fi întâmpinați cu peste 500 de surprize pregătite special pentru ei.\n\nNoul magazin DIANA Lenin Sud, cu o suprafață de aproximativ 500 de metri pătrați, este configurat pentru a facilita un flux eficient și acces rapid la produse esențiale și promoții, asigurând un parcurs intuitiv prin spațiile de vânzare. Sortimentația de peste 6000 de articole (SKU) acoperă o gamă completă de produse, de la carne proaspătă și preparate din carne DIANA, pește și preparate din pește Pescăria Magic, până la fructe și legume, produse de panificație, lactate și articole pentru casă – toate selecționate pentru a satisface preferințele diverse ale comunității locale.\n\n„Suntem mândri să oferim locuitorilor din zona Lenin Sud un spațiu mai generos și modern, rezultat al mutării dintr-o locație mai mică într-una adaptată cerințelor actuale, care să asigure o experiență de cumpărături cât mai plăcută. Această relocare reprezintă un pas important în strategia de dezvoltare a rețelei de Magazine DIANA și reflectă angajamentul nostru de a îmbunătăți continuu confortul clienților” a declarat Ramona Mutu, Director Operațional Magazine DIANA.\n\nMagazinul DIANA Lenin Sud va avea un program de funcționare extins, adaptat stilului de viață al clienților, fiind deschis de luni până vineri între 07:00 și 21:00, sâmbătă între 07:00 și 20:00, iar duminică între 07:00 și 18:00.\n\nMagazine DIANA reprezintă o rețea românească de magazine, cu o tradiție de peste 33 de ani pe piața locală, ce oferă clienților o sortimentație variată pentru a acoperi toate necesitățile de zi cu zi, dar și o gamă extinsă de produse și preparate din carne DIANA. Cu peste 800 de angajați, rețeaua Magazine DIANA cuprinde 83 de magazine în județele: Vâlcea, Gorj, Dolj, Argeș, Olt și Dâmbovița.",
  "metadata": {
    "original_file": "Curierul_0093.html"
  }
}