{
  "title": "Moș Nicolae aduce o veste bună pentru comuna Mateești: Finanțare pentru un proiect de energie regenerabilă",
  "content": "Proiectul intitulat “Capacități de producere energie din surse regenerabile de energie, pentru consum propriu în Comuna Mateești, Județul Vâlcea” a fost acceptat la finanțare si are ca scop instalarea unei centrale electrice fotovoltaice cu o putere instalată de 0,205 MW. Aceasta este o investiție binevenită, mai ales în contextul actual în care se pune un accent tot mai mare pe eficiența energetică și utilizarea surselor regenerabile de energie.\n\nPrin implementarea acestui proiect, comuna Mateești va putea reduce semnificativ costurile energetice, având posibilitatea de a compensa cheltuielile pentru iluminatul stradal, iluminatul în clădirile publice și pompele aferente sistemului de canalizare și transportul apei menajere. Acesta reprezintă un pas important spre dezvoltarea durabilă și un mod responsabil de a gestiona resursele noastre energetice.",
  "metadata": {
    "original_file": "Actualitatea_Valceana_0002.html"
  }
}