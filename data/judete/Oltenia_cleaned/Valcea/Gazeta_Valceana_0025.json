{
  "title": "CUTREMUR produs foarte aproape de municipiul Râmnicu Vâlcea! VEZI la câți kilometri a avut epicentrul",
  "content": "Seismologii din România anunță că, în noaptea de sâmbătă spre duminică, mai exact la ora 00.35, un cutremur cu magnitudinea de 2,5 pe Scara Richter s-a produs în zona seismică Făgăraș-Câmpulung. Acest cutremur este încadrat în categoria seismelor cu magnitudine slabă, practic imperceptibile de către oameni.\n\nInteresant este că epicentrul acestui cutremur a fost la doar 27 de kilometri nord-est față de municipiul Râmnicu Vâlcea. Originea seismului a fost la mai puțin de o sută de kilometri și față de alte municipii din România, cum ar fi Curtea de Argeș, Câmpulung, Pitești, Sibiu, Slatina, Drăgășani, Târgu-Jiu, Sibiu, Făgăraș.",
  "metadata": {
    "original_file": "Gazeta_Valceana_0025.html"
  }
}