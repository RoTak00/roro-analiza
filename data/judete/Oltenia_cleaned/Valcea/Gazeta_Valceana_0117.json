{
  "title": "SE OPREȘTE apa potabilă pe o stradă din Râmnicu Vâlcea",
  "content": "Având în vedere necesitatea executării lucrărilor de remediere a pierderii de apă potabilă pe conducta de distribuție din PEHD D140mm, existentă pe strada Banu Mărăcine, în data de 25 noiembrie 2024, între orele 09.00 – 16.00, se va întrerupe furnizarea apei potabile la consumatorii existenți în Râmnicu Vâlcea, strada Banu Mărăcine (tronson cuprins între Bulevardul Nicolae Bălcescu și strada Matei Basarab).\n\nManevrele care vor fi efectuate pot duce la influențarea calității apei potabile și pe străzile: Mitropolit Filaret, Nicu Filipescu, Oteteleșanu, Iancu Jianu, Mareșal Prezan, Neagoe Basarab, Preda Buzescu și Duiliu Zamfirescu.\n\n„Echipele de intervenție ale APAVIL SA vor face eforturi susținute pentru scurtarea timpului necesar finalizării lucrărilor. Pentru asigurarea parametrilor de potabilitate a apei din rețea, certificați prin buletine de analiză a apei în secțiunea de intervenție (înainte și după spălarea rețelei), se vor efectua purjări în zona respectivă și în zonele adiacente în care există posibilitatea modificării parametrilor de potabilitate. Recomandăm consumatorilor afectați să lase să curgă cantitatea de apă necesară eliminării apei cu impurități produse ca urmare a întreruperii furnizării. Cheltuielile ocazionate de cantitatea de apă eliminată vor fi suportate de către Apavil SA, în urma unor solicitări scrise ale beneficiarilor sau telefonic, la dispeceratul societății (telefon 0350.802.160) și confirmate de specialiștii societății noastre, cu respectarea prevederilor art. 252 al Regulamentului Serviciului de alimentare cu apă și de canalizare. Vă mulțumim pentru înțelegere!” , au anunțat reprezentanții APAVIL SA.",
  "metadata": {
    "original_file": "Gazeta_Valceana_0117.html"
  }
}