{
  "title": "După M. Basarab și Bogdan Amaru, pasajul Dacia se închide o săptămână",
  "content": "Astăzi (8 octombrie, n.r, ) demarează lucrările de refacere a rigolei de la pasajul pe sub calea ferată de pe strada Dacia, după amenajări similare ce au vizat, în ultima perioadă, pasajele rutiere de pe străzile Matei Basarab și Bogdan Amaru. În condiții meteorologice normale, se estimează că lucrarea va dura aproximativ o săptămână, timp în care traficul rutier și cel pietonal prin pasajul Dacia vor fi interzise. Conducătorii auto care tranzitau în mod curent zona sunt rugați să-și planifice din timp deplasările pe trasee alternative, iar Primăria Municipiului le mulțumește pentru înțelegere.",
  "metadata": {
    "original_file": "Curierul_0115.html"
  }
}