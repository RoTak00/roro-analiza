{
  "title": "Atenție, cod portocaliu!!! Vin ploile cu grindină!!!",
  "content": "În urmă cu puțin timp (02.07, n.r.), reprezentanții ISU Vâlcea, au anunțat că a fost emisă o atenționare meteorologică de COD PORTOCALIU ce vizează grindină, descărcări electrice, ploi torențiale 25-40 l/mp, izolat 50-70 l/mp, valabilă în intervalul 02 iulie, ora 10:00 – 03 iulie, ora 10:00.\n\n– Evitați adăpostirea sau trecerea prin apropierea copacilor, stâlpilor, panourilor publicitare și a elementelor de construcție ce pot fi ușor dislocate; \n\n – Curăţați şanţurile şi rigolele de scurgere, pentru a permite evacuarea apei de ploaie; \n\n – Construiți bariere (din saci de nisip) pentru a opri pătrunderea apei în casă, în caz de inundaţie; \n\n – Nu atingeți echipamentele electrice dacă sunteți ud ori stați în apă; \n\n – În cazul creșterii debitelor pe anumite cursuri de apă, nu traversați râurile prin apă și nu vă apropiați de malurile acestora; \n\n – Dacă sunteți surprinși în zone deschise, trebuie să vă îndepărtați rapid de zona în care se manifestă fenomenele şi identificați un spaţiu care vă garantează protecţia; \n\n – Sistați activităţile desfăşurate în teren deschis sau la înălţime; \n\n – Închideți toate ferestrele locuinţei şi altor categorii de construcţii; \n\n – Evitați atingerea stâlpilor sau firelor căzute la pământ. \n\n Orice situaţie care poate pune în pericol viaţa unui cetăţean trebuie anunțată în cel mai scurt timp la numărul unic pentru apeluri de urgenţă 112!\n\nAccesați https://fiipregatit.ro și aplicația de mobil DSU, pentru a afla cum să reacționați în cazul producerii unei situații de urgență.",
  "metadata": {
    "original_file": "Curierul_0220.html"
  }
}