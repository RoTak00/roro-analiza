{
  "title": "Cod ROȘU de distracție…la MĂLDĂREȘTI!",
  "content": "Cea de-a treia ediție a festivalului „Fii COOL la CULE” va transforma comuna Măldărești în epicentrul distracției din Vâlcea. Vă așteaptă trei zile de voie bună, o atmosferă incendiară și o stare de spirit pe care o veți găsi doar în acest loc deosebit, încărcat de istorie, Culele din Măldărești. \n\n Veți avea parte de un mix perfect între tradiție și modernitate, cu spectacole de muzică populară și concerte ale celor mai îndrăgiți artiști din România. \n\n Mandinga, Lora, Oana Radu și Adi de Vâlcea sunt doar câțiva dintre artiștii care vor urca pe scenă pentru a vă oferi un spectacol de neuitat. \n\n Haideți să fim cool la cule! Vă așteptăm cu drag la Complexul Muzeal Măldărești pentru trei seri de excepție!",
  "metadata": {
    "original_file": "Curierul_0199.html"
  }
}