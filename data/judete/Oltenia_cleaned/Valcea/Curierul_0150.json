{
  "title": "Mobilier nou pentru 28 de laboratoare de știință din școlile vâlcene!",
  "content": "Astăzi a fost semnat un nou contract din proiectul nostru major, în valoare de cca 7 milioane euro, ce cuprinde dotarea cu mobilier și echipamente digitale a unităților școlare din județul Vâlcea.\n\nEste vorba despre furnizarea mobilierului specific pentru 28 de laboratoare de știință multidisciplinare din unităţile de învăţământ preuniversitar din judeţ.\n\nDotările cu mobilier, în valoare de cca 222.300 euro, vor ajunge în unitățile școlare în cel mult 45 de zile și cuprind:\n\n– Masă și scaune de laborator; \n\n – Modul laborator cu robinet și chiuvetă; \n\n – Dulapuri pentru depozitarea materialelor didactice, a substanțelor chimice și alte instrumente; \n\n – Dulap vitrină pentru mulaje, colecții; \n\n – Nișă pentru uz didactic și panou laborator fizică.\n\nInvestim în școala vâlceană, fiindcă ne dorim ca elevii noștri să se dezvolte frumos și să beneficieze de cele mai bune condiții de studiu.",
  "metadata": {
    "original_file": "Curierul_0150.html"
  }
}