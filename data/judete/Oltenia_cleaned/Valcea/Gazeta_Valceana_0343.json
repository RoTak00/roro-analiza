{
  "title": "ACCIDENT în urmă cu puțin timp: Nu au văzut pisica neagră, dar tot s-au tamponat. Câte ceasuri rele mai are ziua de 13!?",
  "content": "Al doilea accident al zilei de 13 mai 2024 în Râmnicu Vâlcea! În jurul orei 12.20, polițiștii rutieri din Râmnicu Vâlcea au fost sesizați cu privire la producerea unui accident rutier pe o stradă din municipiu, soldat cu rănirea unei persoane. Din primele verificări efectuate, s-a stabilit că ar fi avut loc o coliziune între două autoturisme, respectiv un autoturism condus de un bărbat de 53 de ani și un alt autoturism condus de un bărbat de 61 de ani. \n\n Accidentul s-a produs pe strada Știrbei Vodă, aproape de limita cu comuna Vlădești.\n\n„În urma impactului, a rezultat rănirea unui pasager în una dintre cele două autoturisme, respectiv a unei femei de 56 de ani, din localitatea Vlădești care a fost transportată la spital pentru acordarea de îngrijiri medicale. Cei doi conducători auto au fost testați cu aparatul etilotest, rezultatele fiind negative. În cauză se efectuează cercetări pentru stabilirea cauzelor și împrejurărilor producerii evenimentului rutier” , ne-au anunțat reprezentanții IPJ Vâlcea.",
  "metadata": {
    "original_file": "Gazeta_Valceana_0343.html"
  }
}