{
  "title": "Turismul din Voineasa, mai înfloritor ca niciodată!",
  "content": "Comuna vâlceană Voineasa este cunoscută pentru atracţiile turistice deosebite care se află în zonă. Primarul Gabriel Năstăsescu a făcut investiţii constante în mandatele sale pentru a dezvolta cât mai mult comuna şi a atrage tot mai mulţi turişti în Voineasa.\n\nDeşi de regulă zonele montane sunt mai populare pe timpul verii, administraţia din Voineasa are planuri bine gândite pentru a atrage turişti şi pe timpul verii! Cu toate că sezonul de schi s-a terminat, zona montană mai are încă multe de oferit. Pensiunile din Voineasa vor funcționa la capacitate maximă, iar întreaga zonă va fi din nou plină de veselie, turiști și super activități. De ce? Pentru că începând de vineri, 1 Iulie se va descrie domeniul schiabil care va avea trasee pentru biciclete! Sună uimitor, nu-i așa?\n\nCe poți face în vacanță pe timp de vară în stațiunea Voineasa?\n• Te poți relaxa în natură, profitând de aerul curat și verdeața peisajelor montane;\n• Poți face plimbări cu bicicleta pe domeniul schiabil;\n• Poți face drumeții (există trasee care pornesc din Voineasa către o serie de obiective turistice renumite naţional şi internaţional, precum: Lacul de Acumulare Vidra, Lacul Glaciar Ciunget, pădurea rezervației naturale Latorița, Cataractele Lotrului și Obârșia Lotrului);\n• Poți face o plimbare cu telecabina sau teleschiul (ambele vor fi deschise pe perioada verii).\n\nIndiferent de activitățile pe care le preferi în vacanța de vară, la Voineasa îți vei face cu siguranță o mulțime de amintiri plăcute!",
  "metadata": {
    "original_file": "Actualitatea_Valceana_0026.html"
  }
}