{
  "title": "Constantin Rădulescu: „Pe Drumul Athosului Românesc dispar indicatoarele de semnalizare rutieră și oglinzile din intersecții!”",
  "content": "Astăzi, am verificat din nou Drumul Athosului Românesc, întrucât suntem aproape de inaugurarea acestui obiectiv de investiții.\n\nAm constatat cu tristețe un lucru: că dispar indicatoarele de semnalizare rutieră și oglinzile din intersecții, montate tocmai pentru siguranța circulației. Înțeleg că și anumite părți din confecțiile metalice au început să dispară. Nu voi tolera așa ceva!\n\nVoi face toate demersurile pentru a monta camere de supraveghere și, în acest fel, pe românește, să ne apărăm de hoți.\n\nDincolo de aceste aspecte neplăcute, m-am bucurat să văd că drumul arată foarte bine, că lucrările s-au finalizat și că vom putea să inaugurăm acest obiectiv în luna noiembrie, așa cum ne-am propus.",
  "metadata": {
    "original_file": "Cozia_Info_0046.html"
  }
}