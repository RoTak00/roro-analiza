{
  "title": "Stimați concetățeni, vă mulțumim!",
  "content": "După încheierea votului la Alegerile Parlamentare, președintele PNL Vâlcea, Cristian Buican a transmis vâlcenilor un mesaj de mulțumire. În același timp, a dorit să le arate că PNL a înțeles că votul din 1 Decembrie trebuie să responsabilizeze și mai mult politicienii pentru a se apleca asupra problemelor reale ale populației…Așadar:… „ Stimați concetățeni, vă mulțumim pentru încrederea pe care ne-ați acordat-o prin votul dumneavoastră la alegerile parlamentare din 1 decembrie 2024! Rezultatul obținut ne responsabilizează și mai mult să vă reprezentăm cu demnitate, transparență și profesionalism în Parlamentul României.\n\nNoi, liberalii, ne vom respecta promisiunile și vom face astfel ca prioritățile comunităților pe care le reprezentăm să fie auzite și susținute și în viitor! Vom continua să lucrăm pentru dezvoltarea economică, modernizarea infrastructurii și creșterea calității vieții fiecărui cetățean.\n\nVotul dumneavoastră ne-a arătat că avem sprijinul necesar pentru a realiza dezvoltarea și modernizarea României. Avem disponibilitatea de a colabora cu forțele democratice pro-europene pentru a continua să răspundem așteptărilor dumneavoastră! Vă asigurăm că vom respecta votul dumneavoastră și vom lucra numai în folosul fiecărui cetățean și al comunităților noastre! Așa să ne ajute Dumnezeu!”",
  "metadata": {
    "original_file": "Curierul_0049.html"
  }
}