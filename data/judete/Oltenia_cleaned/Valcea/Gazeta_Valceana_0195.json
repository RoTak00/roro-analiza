{
  "title": "Andrei Nicolae și echipa sa din Consiliul Local: garanțiile că Tomșaniul se va dezvolta și în următorii patru ani",
  "content": "Locuitorii din comuna Tomșani au simțit, în urmă cu patru ani (în septembrie 2020, mai exact), necesitatea unei schimbări în fruntea administrației locale. I-au dat credit lui Andrei Nicolae, omul care nu le-a înșelat așteptările. Chiar dacă a fost la primul mandat, edilul a arătat că are priceperea necesară pentru a administra o comună mare, cu oameni gospodari, care au pretenții de la primarul lor. De aceea, Andrei Nicolae a primit votul de încredere al cetățenilor pentru a-și înnoi mandatul de primar la alegerile din 9 iunie 2024 și a-și duce mai departe proiectele pe care le-a început în folosul comunității locale.\n\nZilele trecute, edilul liberal al frumoasei localități de pe valea râului Bistrița, alături de consilierii locali, a depus jurământul la începutul noului mandat. Prezența sa în fruntea administrației locale reprezintă o garanție că localitatea va continua pe calea dezvoltării și modernizării. În rândurile de mai jos, vă prezentăm unele dintre cele mai importante proiecte pe care Andrei Nicolae și le propune spre implementare în legislatura 2024/2028, ca primar reales al comunei Tomșani:\n• Refacerea drumurilor de tarla în vederea facilitării accesului la proprietățile agricole și forestiere;\n• Înființare stații de reîncărcare autovehicule electrice în satele Bogdănești și Foleștii de Sus;",
  "metadata": {
    "original_file": "Gazeta_Valceana_0195.html"
  }
}