{
  "title": "O elevă din Vâlcea a intrat cu cea mai mare medie la Colegiul Militar “Mihai Viteazu” Alba Iulia. Vezi cine e!",
  "content": "Colegiul Militar “Mihai Viteazu” din Alba Iulia este unul dintre cele mai prestigioase colegii din țară, iar bătălia pentru un loc este aprigă. Anul acesta, o elevă din județul Vâlcea a ocupat locul I la concursul de admitere, intrând cu cea mai mare notă. Eleva este Maria Mădălina Matei, ea obținând media 9,83. Potrivit rezultatelor postate pe site-ul colegiului, în acest an, din cele 120 de locuri scoase la concurs, 64 au fost ocupate de băieţi, iar 56, adică 46,6%, de fete.\n\nUltima medie de intrare a fost 8,05, mult mai mică decât în 2017, când a fost de 8,51. Numărul celor care au ajuns în cea de-a doua etapă a examenului de admitere a fost de 237.",
  "metadata": {
    "original_file": "Gazeta_Valceana_0281.html"
  }
}