{
  "title": "RÂMNICU VÂLCEA. Sălile de curs unde se va susţine Evaluarea Naţională, dezinfectate",
  "content": "Primăria municipiului Râmnicu Vâlcea, prin intermediul Pieţe Prest SA, va derula în perioada 12-13 iunie activităţi de dezinfectare a sălilor de curs în care, începând de luni, 15 iunie, urmează să fie susţinută Evaluarea Naţională de către elevii claselor a VIII-a. În conformitate cu evidenţa transmisă, la cererea Municipalităţii, de către Inspectoratul Şcolar Judeţean Vâlcea – Comisia Judeţeană de Evaluare Naţională 2020, vor fi dezinfectate 188 de săli de clase în cele 16 şcoli gimnaziale şi licee desemnate ca centre de examen sau centre de evaluare. Substanţele folosite sunt avizate de Minsterul Sănătăţii, au o remananţă de două săptămâni şi nu prezintă efecte adverse pentru oameni.",
  "metadata": {
    "original_file": "Gazeta_Valceana_0223.html"
  }
}