{
  "title": "ATENȚIE, se oprește apa potabilă! VEZI străzile și zonele afectate din municipiul Râmnicu Vâlcea",
  "content": "Având în vedere necesitatea executării lucrărilor de remediere a pierderii de apă potabilă pe rețeaua de distribuție din PEHD D 250mm, existentă pe Strada Depozitelor din Râmnicu Vâlcea, în data de 15 noiembrie 2024 (vineri), între orele 09.00 – 17.00, se va sista furnizarea apei potabile în zona Râureni din municipiul Râmnicu Vâlcea. Vor fi afectați consumatorii de pe strada Râureni /Calea lui Traian (tronson cuprins de la sensul giratoriu din intersecția străzilor Calea lui Traian și Ștrandului – ambele sensuri de mers, dinspre Râmnicu Vâlcea spre Drăgășani, până la Pârâul Sărat, străzile: Grigore Teodosiu, Grigore Sinescu, Gheorghe Simota, Oltului, Puțului, Ciocăneștilor și Drumul Gării, SC Lucicoricom SRL, SC Damila SA, SC Boromir SRL – Cofetarie, SC Depofarm SRL, SC Mobital SRL, SC Pados SRL, SC AS Trans SRL, SC Domino SRL, SC Nitela SRL, SC Teosan SRL, strada Depozitelor (SC Minet SA, SC Hardwoud SRL, SC ETA SA, SC Metal TehniK, SC Sofianu SRL, SC Vartex SRL, SC Dedeman SRL, SC Oltinvest SRL) și strada Cătăneștilor (SC Minet Conf SA și imobile).\n\n„Echipele de intervenție ale APAVIL SA vor face eforturi susținute pentru scurtarea timpului necesar finalizării lucrărilor. Pentru asigurarea parametrilor de potabilitate a apei din rețea, certificați prin buletine de analiză a apei în secțiunea de intervenție (înainte și după spălarea rețelei), se vor efectua purjări în zona respectivă și în zonele adiacente în care există posibilitatea modificării parametrilor de potabilitate. Recomandăm consumatorilor afectați să lase să curgă cantitatea de apă necesară eliminării apei cu impurități produse ca urmare a întreruperii furnizării. Cheltuielile ocazionate de cantitatea de apă eliminată vor fi suportate de către Apavil SA în urma unor solicitări scrise ale beneficiarilor sau telefonic, la dispeceratul societății (număr de telefon 0350.802.160), confirmate de specialiștii societății noastre, cu respectarea prevederilor art. 252 al Regulamentului Serviciului de alimentare cu apă și de canalizare. Vă mulțumim pentru înțelegere!” , au anunțat reprezentanții APAVIL SA.",
  "metadata": {
    "original_file": "Gazeta_Valceana_0140.html"
  }
}