{
  "title": "11 MILIOANE EURO, pentru modernizarea Școlii Speciale Bistrița!",
  "content": "Luni, 3 iunie 2024, alături de directorul general al ADR Sud Vest Oltenia, Alexandru Stănescu, am semnat contractul de finanțare pentru consolidarea și reabilitarea energetică a Școlii Profesionale Speciale Bistrița din Costești. \n\n Cca 11 milioane euro, din fonduri europene, se vor investi în modernizarea acestei unități de învățământ în care învață peste 170 de copii cu nevoi speciale din județul nostru. \n\n Principalele lucrări ce se vor realiza cuprind anveloparea și consolidarea clădirii, reabilitarea șarpantelor și a învelitorii, schimbarea tâmplăriei exterioare, precum și reabilitarea rețelelor electrice, sanitare si termice. \n\n De asemenea, se vor monta: un sistem fotovoltaic, lămpi cu LED, sisteme de ventilare cu recuperare de căldură pentru asigurarea calității aerului interior și instalație de detectare, semnalizare și alarmare la incendiu. \n\n În 4 ani, vom avea aici o locație modernă și primitoare. \n\n Investim în EDUCAȚIE, fiindcă ne dorim ca tinerii noștri, indiferent din ce categorie socială fac parte, să aibă condiții optime de învățare, adaptate nevoilor lor.",
  "metadata": {
    "original_file": "Curierul_0257.html"
  }
}