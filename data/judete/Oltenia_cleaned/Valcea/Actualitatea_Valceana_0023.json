{
  "title": "Activități de iarnă în Călimănești - Căciulata",
  "content": "Iarna este un anotimp absolut superb, magic, cu peisaje parcă desprinse din poveste, iar în Călimănești – Căciulata lucrurile nu sunt mai prejos. Acum, în zilele noastre, momentele feerice, cu nămeți uriași și zăpadă ce trăsnește sub ghete sunt din ce în ce mai rare. Zăpada este foarte puțină, doar în unele zone și doar în anumite perioade. De aceea, trebuie să profităm din plin de ceea ce ne rezervă acest anotimp! În acest articol vom descoperi împreună care sunt cele mai recomandate locuri de vizitat în Călimănești – Căciulata!\n\nCe poți face în stațiunea Călimănești – Căciulata pe timp de iarnă?\n\nTrebuie să știi că această stațiune este denumită și “perla stațiunilor de pe Valea Oltului”, denumire care i se potrivește de minune! Deși este o stațiune mică, aceasta are o mulțime de lucruri de împărtășit tuturor celor care sosesc acolo.\n\nIată care sunt lucrurile pe care le poți face dacă alegi să vizitezi stațiunea pe timp de iarnă:\n\nVizitarea obiectivelor turistice de mare importanță, atât culturală, cat și religioasă sau turistică . Stațiunea este ticsită de obiective turistice ce și-au păstrat popularitatea de-a lungul timpului, unele dintre ele mai ales pentru legendele și istoriile care se ascund în spatele lor. Câteva dintre aceste obiective pline de încărcătură istorică, religioasă și chiar sentimentală sunt: Mănăstirea Cozia, Schitul Ostrov, Castrul Roman Arutela, Mănăstirea Stănișoara, Mănăstirea Turnu, Biserica din Deal “Sfinții Voievozi”, Masa lui Traian etc.\n\nPlimbări în natură, pe trasee montane și de aventură . Primul pas pe care trebuie să-l faci dacă ești un iubitor acestor activități este să găsești un ghid turistic care să te însoțească în parcurgerea celor mai palpitante, încântătoare și plină de adrenalină trasee montane pe care le poți parcurge aici. În funcție de traseul pe care îl urmezi, pe parcursul acestuia poți întâlni unele dintre cele mai uimitoare obiective turistice naturale din județ, precum: Parcul Național Cozia, Cascada Lotrișor etc.\n\nStațiunea în sine este un loc demn de atenția turiștilor . Întreaga stațiune are un farmec aparte, mai ales că în spatele ei se află o mulțime de legende și istorii care încearcă curiozitatea tuturor. Cel mai vizitat loc de aici este Parcul Poiana lui Căliman.\n\nAvantajele balneare . Principalul scop pentru care cei mai mulți aleg să viziteze zona, îl reprezintă beneficiile asupra sănătății pe care tratamentele balneare care pot fi făcute aici le au. Există numeroase centre cu ape termale în stațiune, dar și faimoasa Alee de Cură Balneară. Așadar, dacă ai diverse probleme de sănătate, stațiunea Călimănești – Căciulata este locul perfect în care să vii să le rezolvi.\n\nUnde să te cazezi când vizitezi stațiunea balneară Călimănești – Căciulata din Vâlcea?\n\nÎn cazul în care alegeți să vă petreceți o vacanță de vis în această stațiune, veți avea nevoie și de o cazare care să se ridice la standardele voastre, pentru că o cazare reușită înseamnă o vacanță reușită, nu-i așa?\n\nȘtim cât de mult contează pentru turiști să fie bine primiți și mai ales, bine tratați. Cazarea este un factor foarte important atunci când vine vorba de o vacanță, iar dacă îți dorești să se țină cont de toate nevoile tale, însă în același timp să beneficiezi și de un super tratament, cazare de calitate premium și o mulțime de facilități, toate acompaniate de un personal amabil, Hotel Izvoare este ceea ce cauți!\n\nÎn plus, dacă te-ai hotărât că vrei să vizitezi toată Vâlcea, și nu doar stațiunea în care ne aflăm, hotelul nostru îți oferă această posibilitate. Datorită locației în care este amplasat, ai acces ușor la cele mai importante obiective turistice din Râmnicu Vâlcea!",
  "metadata": {
    "original_file": "Actualitatea_Valceana_0023.html"
  }
}