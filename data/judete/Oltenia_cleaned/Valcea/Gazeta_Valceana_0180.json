{
  "title": "Primarul Concioiu a depus jurământul. Cetățenii din Gușoeni au decis continuarea dezvoltării și modernizării comunei",
  "content": "Ales legislatură de legislatură cu unele dintre cele mai mari scoruri din județul nostru, Nicolae Concioiu a primit, cu o largă majoritate, încă o dată, votul de încredere al cetățenilor pe care îi reprezintă de mulți ani. Locuitorii din Gușoeni au apreciat realizările și eforturile pe care Nicolae Concioiu le-a depus pentru modernizarea și dezvoltarea comunei, edilul-șef neavând niciun fel de emoție la alegerile locale din data de 9 iunie 2024.\n\nPe 25 octombrie 2024, Nicolae Concioiu și consilierii locali aleși în urma scrutinului din vară au participat la ceremonia de depunere a jurământului de credință. Realegerea lui Concioiu în această funcție reprezintă o garanție că frumoasa localitate din sudul județului nostru va continua pe calea dezvoltării și moderizării. Primarul Concioiu are proiecte importante pentru legislatura care tocmai a început, 2024/2028. Schematic, le-am prezentat în ziarul nostru în campania electorală, pentru buna informare a locuitorilor din Gușoeni, urmând ca, periodic, să revenim cu informații despre stadiul de implementare a acestora, evident, în funcție și de finanțările care sunt aprobate pentru această localitate.",
  "metadata": {
    "original_file": "Gazeta_Valceana_0180.html"
  }
}