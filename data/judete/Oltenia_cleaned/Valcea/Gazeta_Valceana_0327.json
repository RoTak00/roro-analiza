{
  "title": "În această seară: Șoferiță din Vâlcea, cercetată de Poliție după ce a fost implicată într-un accident la Sibiu",
  "content": "Astăzi, 28 mai 2024, în jurul orei 19.30, un accident rutier s-a produs la intersecția străzilor Gheorghe Țițeica și Urlea, din municipiul Sibiu. Un minor a fost rănit și a ajuns la spital.\n\n„Din primele cercetări efectuate de Polițiștii Biroului Rutier Sibiu a rezultat că, în timp ce conducea o trotinetă pe sensul interzis al străzii Urlea, un minor în vârstă de 14 ani a pătruns în intersecția cu strada Gheorghe Țițeica fără să acorde prioritate și a intrat în coliziune cu un autoturism condus pe această stradă de către o femeie în vârstă de 29 de ani, domiciliată în județul Vâlcea. Minorul a fost transportat la spital conștient” , ne-au anunțat reprezentanții Inspectoratului de Poliție Județean Sibiu.\n\nDupă producerea accidentului, în zonă s-a circulat îngreunat.",
  "metadata": {
    "original_file": "Gazeta_Valceana_0327.html"
  }
}