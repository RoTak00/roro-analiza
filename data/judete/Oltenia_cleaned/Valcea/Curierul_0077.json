{
  "title": "Bani europeni, pentru Muzeul Satului Vâlcean",
  "content": "Astăzi, 5 noiembrie 2024, anunț cu bucurie semnarea unui nou contract cu finanțare europeană, pentru un obiectiv de o importanță majoră pentru patrimoniul cultural al județului nostru.\n\nEste vorba despre o finanțare de cca 1,1 milioane euro, bani ce se vor folosi pentru restaurarea și conservarea Muzeului Satului Vâlcean.\n\nNoi, Consiliul Județean Vâlcea, ne vom asigura să alocăm partea de cofinanțare a acestei investiții (10%).\n\nProiectul cuprinde următoarele lucrări principale: \n\n – înlocuirea și refacerea șindrilei lemnoase (șița) la 12 monumente de arhitectură vernaculară; \n\n – refacerea învelitorilor la 4 pătuluri și a atelierului de olărit; \n\n – restaurarea celor două porți monumentale; \n\n – refacerea a 1.200 metri liniari de gard ulucă și a gardului din împletitură de nuiele. \n\n – aplicarea de tratamente preventive și de conservare a masei lemnoase utilizate.\n\nPrin acest proiect, ne asigurăm că lăsăm moștenire generațiilor viitoare imaginea nealterată a unui sat românesc autentic, cu frumusețea și simplitatea lui.\n\nÎi felicit pe directorul Claudiu Tulugea și pe cei implicați în acest proiect și aștept cu nerăbdare finalizarea lucrărilor.",
  "metadata": {
    "original_file": "Curierul_0077.html"
  }
}