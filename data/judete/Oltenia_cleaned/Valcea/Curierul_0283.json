{
  "title": "Vom interveni cu lucrări punctuale, pentru redeschiderea DRUMULUI OASELOR!",
  "content": "Astăzi, a avut loc o întâlnire de lucru pe tema redeschiderii DRUMULUI OASELOR, un drum deosebit de important pentru vâlceni, fiindcă nu vom mai aștepta deschiderea axelor de finanțare europeană pentru reabilitarea și repunerea lui în circulație.\n\nEste vorba despre DJ 676 E, care pleacă din Berbeşti, trece prin Copăceni, Cernişoara și ajunge la Popeşti, un drum pentru care s-au cheltuit până în prezent sume importante pe studii și documentații.\n\nÎn cadrul ședinței de astăzi, s-a stabilit constituirea unei comisii de specialiști, care să identifice zonele cele mai afectate din acest drum, zone care îngreunează circulația, fiindcă vrem să intervenim cu lucrări de stabilizare a platformei drumului și de turnare covoare asfaltice pe anumite sectoare.\n\nAșa cum am procedat pe multe dintre drumurile județene, kilometru cu kilometru, vom interveni cu lucrări de asfaltare și pe Drumul Oaselor.",
  "metadata": {
    "original_file": "Curierul_0283.html"
  }
}