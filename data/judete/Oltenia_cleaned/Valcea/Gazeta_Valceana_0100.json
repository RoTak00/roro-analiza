{
  "title": "CODURI GALBEN și PORTOCALIU în aproape o treime din județul Vâlcea! Cum se schimbă vremea",
  "content": "Meteorologii au emis o avertizare de tip Cod Galben valabilă pentru partea de nord a Vâlcii, în aproximativ o treime din suprafața județului nostru. Acest cod este valabil joi, 21 noiembrie 2024, în intervalul orar 10.00 – 23.00; va aduce intensificări ale vântului, rafale de 50-70 km/h, temporar 80-90 km/h, viscolind zăpada depusă deja în zona de nord a județului Vâlcea.\n\nDe asemenea, vineri, 22 noiembrie 2024, în intervalul orar 02.00 – 20.00, tot în partea de nord a județului nostru este valabilă o avertizare meteorologică de tip Cod Portocaliu. Aceasta vizează viscol puternic, rafale ale vântului de 80-120 km/h, dar și ninsori abundente.",
  "metadata": {
    "original_file": "Gazeta_Valceana_0100.html"
  }
}