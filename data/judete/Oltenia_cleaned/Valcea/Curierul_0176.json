{
  "title": "Vin echipamentele digitale pentru 46 de unități de învățământ din județ!",
  "content": "În urma derulării procedurii de achiziție publică, luni, 19 august, am semnat contractul de furnizare pentru primul lot de echipamente digitale, care vor ajunge la școlile din județ. Astfel, 438 de săli de clasă din 41 unităţi de învăţământ preuniversitar şi 5 unităţi conexe din judeţul Vâlcea, vor fi dotate cu următoarele echipamente digitale: \n\n – Table interactive; – Laptopuri și sisteme all-in-one; – Sisteme sunet; – Camere videoconferință; – Imprimante multifuncționale; – Scanere documente portabile; – Alte dispozitive și echipamente tehnologice: routere, unități de stocare, videoproiectoare etc. \n\n Potrivit contractului, valoarea totală a echipamentelor din primul lot este de cca 1,6 milioane euro, termenul de livrare fiind de 90 de zile. \n\n Sunt extrem de bucuros că elevii vâlceni vor putea beneficia de aceste echipamente digitale la scurt timp după începerea noului an școlar. \n\n Le mulțumesc pentru colaborare domnilor primari, fără implicarea cărora nu puteam obține cele 7 milioane euro, prin PNRR. \n\n Cu acești bani finanțăm un proiect complex, care presupune încheierea a 33 de contracte de furnizare de mobilier, echipamente digitale și educaționale, pentru 46 de unități de învățământ din județ.",
  "metadata": {
    "original_file": "Curierul_0176.html"
  }
}