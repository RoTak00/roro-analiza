{
  "title": "Îți place să ajuți oameni aflați în dificultate, să salvezi animale din situații de pericol și, în general, să faci ceva util societății? Dacă da, ISU Vâlcea te așteaptă",
  "content": "În perioada 22-26 aprilie 2024, Inspectoratul pentru Situaţii de Urgenţă „General Magheru” al judeţului Vâlcea desfăşoară cea de-a șasea etapă de recrutare a persoanelor care doresc să devină voluntari în cadrul instituţiei. Condițiile necesare înscrierii persoanelor interesate sunt următoarele:\n• vârsta cuprinsă între 16 şi 65 de ani;\n• apt din punct de vedere medical;\n• să nu fi fost condamnat pentru săvârşirea infracţiunilor cu intenţie;\n• să nu fi pierdut anterior calitatea de voluntar în cadrul inspectoratelor pentru situaţii de urgenţă.\n\nDosarul candidatului trebuie să conțină:\n• cererea de înscriere;\n• certificatul de cazier judiciar (pentru persoanele care au vârsta de peste 18 ani);\n• copie după actul de identitate;\n• avizul psihologic;\n• actul doveditor al ultimelor studii absolvite sau în curs de desfăşurare, adeverinţa medicală şi acordul părinţilor/tutorelui legal, pentru persoanele care au vârsta sub 18 ani.\n\nPersoanele interesate pot depune dosarele de înscriere, de luni până vineri, în intervalul orar 09.00-15.00, la sediul Inspectoratului pentru Situaţii de Urgenţă „General Magheru” al judeţului Vâlcea din strada Decebal, nr. 7, Râmnicu Vâlcea. Informaţii suplimentare puteți obține apelând numărul de telefon 0250.748.201, interior 27008.",
  "metadata": {
    "original_file": "Gazeta_Valceana_0365.html"
  }
}