{
  "title": "FOTO: În urmă cu puțin timp, O CASĂ A LUAT FOC într-o comună din județ",
  "content": "În această seară de 9 mai 2024, în jurul orei 22.30, pompierii vâlceni au fost solicitați pentru stingerea unui incendiu izbucnit la o casă de locuit din comuna Slătioara, satul Milostea. La locul evenimentului s-au deplasat forțe de intervenție din cadrul Punctului de Lucru Horezu și Stației de Pompieri Grădiștea, cu două autospeciale de stingere cu apă și spumă, fiind anunțat și echipajul CEZ.\n\n„Incendiul se manifesta la nivelul mansardei locuinței, fiind afectat acoperișul clădirii, pe o suprafaţă de circa 120 metri pătrați. Nu au fost persoane surprinse în incendiu. Pompierii au localizat, în scurt timp incendiul acționând pentru limitarea propagarii acestuia la construcţia învecinată și pentru lichidare” , a anunțat ISU Vâlcea.",
  "metadata": {
    "original_file": "Gazeta_Valceana_0345.html"
  }
}