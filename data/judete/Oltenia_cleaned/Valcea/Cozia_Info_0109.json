{
  "title": "C-tin Boriceanu – Condica consilierului, problema nr. 1 de rezolvat",
  "content": "C-tin Boriceanu este consilier local în C.L. Călimănești susținut, de data aceasta, de PNL. Boriceanu a mai fost membru la PC, ALDE, etc. Acum este tot consilier! În mandatul trecut (când jurase credință valorilor politice ALDE) a realizat o opoziție constructivă față de Florinel Constantinescu până s-a îndrăgostit de viziunea sa politică, ajungând în acest mandat să jure credință valorilor politice PNL. Adică s-a luptat cu primarul până a trecut în tabăra lui politică ...\n\nPână se hotărăște Boriceanu alături de cine va construi viitorul luminos al Călimăneștiului, Cozia-Info îi lansează o problemă locală. Această problemă, începând cu data de luni 15 februarie 2021, va fi monitorizată în ”Condica consilierului” și întrebat permanent ce a făcut, după care răspunsul domniei sale va fi prezentat public pe site-ul ziarului.\n\nProblema nr. 1: La asociația de locatari nr. 2 (blocul cu 7) sunt în jur de 10 câini care pe lângă faptul că nu au ce căuta în domeniul public au devenit foarte periculoși. Mușcă, atacă, latră locatarii, turiștii sau musafirii veniți în vizită în această asociație. Spun periculoși pentru că deja se ascund printre mașinile parcate, prin desișurile boscheților și mușcă pe ascuns. Au fost făcute nenumărate sesizări și reclamații, peste tot! Asociația a depus în acest sens un memoriu la primărie, cei mușcați au făcut și ei scandal (inclusiv v-au pomenit toți sfinții).\n\nDomnule Boriceanu este momentul să faceți și dvs. ceva! Am văzut că v-ați pregătit pentru imaginea de consilier, ”carura” este centrată, v-ați luat costum nou și ochelari de intelectual! De astăzi aveți de rezolvat problema nr. 1 din ”Condinca consilierului ...”",
  "metadata": {
    "original_file": "Cozia_Info_0109.html"
  }
}