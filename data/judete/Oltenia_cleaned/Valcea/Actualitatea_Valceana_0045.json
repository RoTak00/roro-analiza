{
  "title": "Bani europeni, atrași de CJ Vâlcea, pentru unitățile de învățământ special",
  "content": "Președintele CJ Vâlcea, Constantin Rădulescu, a semnat contractul de finanțare pentru proiectul „Consolidarea capacității unităților de învățământ special din Județul Vâlcea de a gestiona criza sanitară COVID-19”, în valoare totală de 336.834,31 lei, aproximativ 71.000 euro.\n\nProiectul, depus în cadrul Programului Operațional Infrastructură Mare (POIM) 2014-2020, vizează optimizarea capacității celor două unități de învățământ pentru elevii cu cerințe educaționale speciale din județul Vâlcea de a gestiona criza sanitară COVID-19. Astfel, Centrul Școlar pentru Educație Incluzivă Băbeni și Școala Profesională Specială Bistrița vor fi dotate cu următoarele materiale și echipamente sanitare:\n• Echipamente de protecție individuală: măști tip chirurgicale, măști textile cu inserții transparente pentru logopedie, mănuși chirurgicale, combinezoane protecție, ochelari protecție, botoși unică folosință;\n• Echipamente/dispozitive medicale necesare prevenirii și limitării infecțiilor cu COVID – 19/realizării sterilizării, dezinfecției aerului: lămpi bactericide cu ultraviolete și ozon; termometre digitale cu baterii K3; termometre infraroșu, purificatoare aer; pulsoximetre; nebulizatoare;",
  "metadata": {
    "original_file": "Actualitatea_Valceana_0045.html"
  }
}