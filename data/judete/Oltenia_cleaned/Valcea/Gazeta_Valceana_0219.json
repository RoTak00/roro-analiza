{
  "title": "FRAUDĂ la BAC în VÂLCEA. 7 elevi prinşi cu pixuri spion şi cu telefoane mobile",
  "content": "Nu mai puţin de 7 elevi din Vâlcea au fost eliminaţi din sălile de clasă pentru fraudă şi tentativă de fraudă de la examenul de Bacalauret. Absolvenţii clasei a XII-a au fost prinşi în timpul probei la Limba şi literatura română având asupra lor pixuri spion şi telefoane mobile cu care au copiat sau au încercat să copieze. Este vorba despre 3 tineri de la Liceul Măciuca, 1 elev de la Liceul de Arte Râmnicu Vâlcea, 1 elev de la Colegiul Mircea cel Bătrân, 1 elev de la Liceul Preda Buzescu din Berbeşti şi un absolvent de la Liceul Ferdinand.\n\nConform Inspectoratului Şcolar Judeţean Vâlcea, din cei 2872 de elevi înscrişi la prima probă a BAC-ului, la examen s-au prezentat 2782 de absolvenţi.",
  "metadata": {
    "original_file": "Gazeta_Valceana_0219.html"
  }
}