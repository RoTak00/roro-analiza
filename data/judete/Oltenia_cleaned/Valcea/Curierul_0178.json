{
  "title": "Modernizăm „căminul” din Nord!",
  "content": "În cartierul nord din Râmnicu Vâlcea, avem funcțional un Complex de servicii comunitare la standarde moderne. \n\n În imediata apropiere, avem un alt centru de asistență socială, aflat și el în coordonarea DGASPC Vâlcea, unde în prezent se efectuează lucrări de reabilitare, cu fonduri prin PNRR. \n\n În acest imobil își desfășoară activitatea Centrul de Recuperare Neuromotorie de tip Ambulatoriu pentru Persoane Adulte, din Râmnicu Vâlcea. Investim aici cca 900.000 de lei pentru modernizarea și dotarea spațiilor de la parter. \n\n Lucrările sunt în plină execuție și, potrivit contractului, vor fi finalizate până la sfârșitul anului. În ceea ce privește dotările, acestea constau în echipamente medicale, aparate fitness, gimnastică și mobilier medical. \n\n Îmi doresc ca beneficiarii să aibă condiții bune în centrele noastre și, tocmai de aceea, investim în modernizarea și dotarea acestora.",
  "metadata": {
    "original_file": "Curierul_0178.html"
  }
}