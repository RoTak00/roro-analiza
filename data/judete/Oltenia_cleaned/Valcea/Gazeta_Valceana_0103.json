{
  "title": "Nu mai e de glumit! VÂLCENII din mai multe zone ale județului trebuie să se pregătească pentru instalarea iernii",
  "content": "Meteorologii au emis o nouă avertizare valabilă inclusiv pentru mai multe zone din județul Vâlcea. Astfel, începând cu data de 20 noiembrie (ora 20.00) și până în data de 21 noiembrie 2024 (ora 10.00), în partea de nord a județului nostru este valabil Cod Galben de ninsori intense și viscolite. Zăpada căzută aici va ajunge la un strat cu grosimea de 10-20 centimetri. Vântul va sufla cu viteza de 50-60 km/h, iar la rafală va atinge chiar 70-90 km/h. Astfel, devine tot mai clar că, în nordul județului Vâlcea, iarna își va intra în drepturi.",
  "metadata": {
    "original_file": "Gazeta_Valceana_0103.html"
  }
}