{
  "title": "FOTO: Accident la Păușești Măglași. Un șofer a ajuns la spital",
  "content": "Polițiștii rutieri din cadrul Poliției Orașului Băile Olănești au fost sesizați luni, 3 iunie 2024, în jurul orei 18.30, cu privire la producerea unui accident rutier pe Drumul Național 64, pe raza comunei Păușești Măglași.\n\nDin primele verificări efectuate, polițiștii au stabilit că s-a produs o coliziune între două autoutilitare și un autoturism. Accidentul s-a soldat cu rănirea unei persoane, șoferul unei autoutilitare.\n\n„În urma impactului, a rezultat rănirea unei persoane care se afla la volanul uneia dintre cele două autoutilitare, respectiv a unui bărbat în vârstă de 45 de ani, domiciliat în Râmnicu Vâlcea. Victima a fost transportată la spital pentru acordarea de îngrijiri medicale. Cercetările sunt continuate de către polițiști, în vederea stabilirii cu exactitate a împrejurărilor în care s-a produs evenimentul” , ne-au anunțat reprezentanții Inspectoratului de Poliție Județean Vâlcea.",
  "metadata": {
    "original_file": "Gazeta_Valceana_0325.html"
  }
}