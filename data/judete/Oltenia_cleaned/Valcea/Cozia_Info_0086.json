{
  "title": "Constantin Rădulescu: „8 incubatoare vor ajunge la Secția Neonatologie din cadrul SJU Vâlcea”",
  "content": "„Alături de colegii consilieri, am votat, în ultima ședință ordinară a Consiliului Județean Vâlcea, la rectificarea bugetului, alocarea fondurilor necesare cofinanțării proiectului ce presupune dotarea cu aparatură și echipamente medicale a Secției de Neonatologie din cadrul SJU Vâlcea.\n\nProiectul se derulează în parteneriat cu Ministerul Sănătății, care, din practica anterioară, știm că alocă mai puțin de 90% din valoarea investiției, diferența fiind suportată de către Consiliul Județean Vâlcea.\n\nÎn vederea asigurării contribuției județului la acest proiect, CJ Vâlcea a aprobat alocarea a 49.300 lei, pentru achiziționarea a 8 incubatoare, care vor ajunge la Secția de Neonatologie din cadrul SJU Vâlcea.” A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0086.html"
  }
}