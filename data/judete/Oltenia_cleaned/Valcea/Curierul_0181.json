{
  "title": "Magazine DIANA a deschis cel de-al 82-lea magazin în Odobești, județul Dâmbovița",
  "content": "Magazinele DIANA anunță deschiderea celui de-al 82-lea magazin, al 4-lea în județul Dâmbovița, continuând să își extindă prezența în România. Inaugurarea a avut loc vineri, 9 august, la ora 10:00, în Odobești, județul Dâmbovița, pe Strada Principală nr. 451. \n\n Noua locație din satul Odobești promite să asigure dâmbovițenilor o experiență de cumpărături cât mai plăcută, punând la dispoziție o gamă variată de peste 8000 de produse alimentare și nealimentare, la prețuri corecte. Prin această deschidere, Magazine DIANA își consolidează prezența în județul Dâmbovița și își reafirmă angajamentul de a fi aproape de oameni și la îndemâna fiecărui client, acoperind orice configurație a coșului zilnic de cumpărături, precum și acces la sistemul de plată a facturilor PayPoint. \n\n „Suntem extrem de încântați să deschidem porțile celui de-al 82-lea magazin DIANA, echipat cu cele mai moderne facilități, ce respectă cele mai riguroase norme de calitate și siguranță. Ne dorim să fim un partener de încredere pentru comunitatea locală, oferindu-le locuitorilor din zonă acces facil la produse de calitate, într-un magazin prietenos și în acord cu nevoile lor”, a declarat Matei Basarab, Director Comercial. \n\n Magazinul DIANA din Odobești dispune de o suprafață totală de aproximativ 500 de metri pătrați, fiind structurat astfel încât să permită o navigare ușoară și rapidă printre raioane. Clienții se pot bucura de o gamă extinsă de produse DIANA – carne proaspătă, produse și preparate din carne, pește și preparate din pește Pescăria Magic, dar și de o selecție vastă de legume și fructe proaspete, produse lactate și de panificație, băuturi, produse de igienă, veselă, jucării și articole de sezon. În plus, cu ocazia deschiderii, clienții vor beneficia de gratuități și oferte promoționale speciale, ca semn de recunoștință pentru fidelitatea lor. \n\n Programul de funcționare va fi de luni până vineri între 07:00-21:00, sâmbătă între 07:00-20:00 și duminica între 07:00-18:00, iar cumpărătorii au la dispoziție o parcare cu 20 de locuri.\n\nDespre Magazine DIANA: \n\n Magazinele DIANA sunt o rețea românească de magazine, cu o tradiție de peste 33 de ani pe piața locală, ce oferă clienților o sortimentație variată pentru a acoperi toate necesitățile de zi cu zi, dar și o gamă extinsă de produse și preparate din carne DIANA. Cu peste 800 de angajați, rețeaua Magazine DIANA cuprinde 82 de magazine în județele: Vâlcea, Gorj, Dolj, Argeș, Olt și Dâmbovița.",
  "metadata": {
    "original_file": "Curierul_0181.html"
  }
}