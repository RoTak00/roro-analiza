{
  "title": "La Vâlcea, Ciolacu l-a «bătut» pe Călin – file de…tiktok. Diferența….firavă",
  "content": "La primul tur al alegerilor prezidențiale, județul Vâlcea a avut o prezență la urne bună, nu spectaculoasă, un pic peste 49 de procente. Aici, primul clasat a fost Marcel Ciolacu, urmat de Călin Georgescu, la o diferență destul de firavă. După aceștia s-au clasat George Simion, Elena Lasconi, și abia pe locul 5 Nicolae Ciucă.\n\n133.095 alegători au votat pe listele permanente, pe cele suplimentare peste 20.800 de persoane, iar 1286 de alegători au solicitat și au votat la urnele mobile. În total s-au prezentat la vot 155.234 de persoane, dintr-un număr alegători înscriși pe liste permanente de 314.358.\n\nRezultatele finale, la nivel de țară au arătat cu totul altfel. Știm și am văzut cu toții, în turul doi se vor duela Călin Georgescu și Elena Lasconi. Alături de fiecare dintre ei se vor aduna forțe politice, oameni, sper, idei și proiecte.",
  "metadata": {
    "original_file": "Curierul_0057.html"
  }
}