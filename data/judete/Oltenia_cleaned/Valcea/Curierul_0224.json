{
  "title": "Un simbol Național – Drapelul României",
  "content": "În timpul Revoluției de la 1848, pe 14/26 iunie, guvernul provizoriu a promulgat decretul prin care tricolorul este instituit ca drapel național pentru prima dată. Prin acest demers, drapelul devine astfel, alături de Stemă şi Imn, parte a identității noastre. „Aceste simboluri ale noastre semnifică unitatea națiunii române, independența, suveranitatea şi indivizibilitatea statului român și marcând legătura neîntreruptă dintre trecutul, prezentul şi viitorul nostru. Comunitatea se dezvoltă și răspunde la provocări nu doar prin muncă, tenacitate, competență, resurse, ci și prin forța întemeiată pe simboluri, pe acea parte spirituală. Așa este drapelul a cărui zi o sărbătorim astăzi pe 26 iunie – sărbătoare instituită prin Legea nr. 96 din 20 mai 1998. Se cuvine să celebrăm ziua drapelului pentru că astfel omagiem națiunea română. Să arborăm demni drapelul și să ne afirmăm identitatea de români!” , a declarat deputatul liberal, Cristian Buican.",
  "metadata": {
    "original_file": "Curierul_0224.html"
  }
}