{
  "title": "Pasajul de la Matei Basarab, închis timp de o săptămână",
  "content": "Începând de marți, 10 septembrie, dimineața, Direcția Administrării Domeniului Public va efectua lucrări cu o durată estimată de o săptămână la rigola din pasajul pe sub calea ferată de pe strada Matei Basarab, din cartierul Nord. Ca urmare, în această perioadă accesul auto și pietonal prin pasaj este complet restricționat, iar pentru evitarea blocajelor, pe segmentul din strada Nicolae Titulescu cuprins între bulevardul Nicolae Bălcescu și strada Matei Basarab traficul auto se va desfășura în ambele sensuri. Conducătorii auto sunt rugați să circule cu atenție în zona lucrărilor și să respecte indicatoarele rutiere temporare.",
  "metadata": {
    "original_file": "Curierul_0156.html"
  }
}