{
  "title": "Șase ani de când un ziarist din Vâlcea a plecat la Domnul",
  "content": "Nu știm dacă și voi credeți la fel, dar noi simțim că, în ultimii ani, presa vâlceană a devenit destul de săracă (nu ne referim din punct de vedere financiar; fără bani a fost probabil dintotdeauna!) prin pierderea unor oameni care au făurit ziare, rubrici, au șlefuit talentele unor colegi mai tineri de breaslă, au format opinii în rândurile cititorilor.\n\nChiar astăzi, 3 ianuarie 2025, se împlinesc șase ani de când Petre TĂNĂSOAICA , fondatorul ziarului Viața Vâlcii, s-a mutat la Domnul. Atunci, la început de ianuarie 2019, cursul vieții i s-a întrerupt prea devreme, prea brusc, la nici 64 de ani de viață. Era născut pe 16 iulie 1955.\n\nJurnalistul, scriitorul, omul de cultură Petre TĂNĂSOAICA își doarme somnul de veci în stațiunea Călimănești. A fost înmormântat într-o zi de duminică, 6 ianuarie 2019, în prezența unui număr însemnat de persoane care au dorit să își ia rămas bun!",
  "metadata": {
    "original_file": "Gazeta_Valceana_0041.html"
  }
}