{
  "title": "Încep lucrările pe DJ 703 L, varianta ocolitoare a Râmnicului!",
  "content": "Ieri am fost prezent în comuna Dăești, unde constructorul pregătește organizarea de șantier pentru demararea lucrărilor de modernizare a DJ 703 L. \n\n Aproximativ 8,7 milioane euro vom investi în acest drum! Porneşte din orașul Călimănești – Jiblea Veche (DJ 703 G) și se continuă pe teritoriul comunei Dăești, până în satul Fedeleșoiu, la intersecția cu DJ 703 F. \n\n În lungime de aproape 12 km, DJ 703 L este varianta optimă de ocolire a DN 7, pe porțiunea Călimănești – Râmnicu Vâlcea. \n\n Prin proiect, pe lângă asfaltarea platformei drumului, se vor reabilita cele 7 poduri aflate pe traseu, se vor amenaja podețe de acces către proprietăți, rigole betonate și altele, astfel încât să avem un drum modern, de la un capăt la altul.",
  "metadata": {
    "original_file": "Curierul_0255.html"
  }
}