{
  "title": "EXCLUSIV. Daniela Calotă, demisă din nou de la conducerea CNI Matei Basarab din Râmnicu Vâlcea",
  "content": "La doar câteva ore după ce Inspectoratul Școlar Județean Vâlcea a repus-o pe post, în urma unei hotărâri judecătoreşti, Daniela Calotă a fost demisă din nou din funcţia de director al Colegiului National “Matei Basarab” din Râmnicu Vâlcea.\n\nDe data aceasta, decizia a fost luată de majoritatea membrilor Consiliului de Administrație ai colegiului, care s-au întrunit în şedinţă în această dimineaţă de joi, 10 mai 2018.\n\nUrmătorul pas, pentru ca decizia să fie definitivă, este ca hotărârea CA a CNI Matei Basarab să fie votată în CA al ISJ Vâlcea, adresa către Inspectorat urmând a se face în cursul zilei de azi.",
  "metadata": {
    "original_file": "Gazeta_Valceana_0285.html"
  }
}