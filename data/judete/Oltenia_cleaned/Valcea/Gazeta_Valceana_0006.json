{
  "title": "FOTO. În județul cu cea mai mare speranță de viață din România, persoanele care ating o sută de ani nu mai sunt o raritate",
  "content": "Vâlcea este județul cu cea mai mare speranță de viață din România. Aici locuiește și cel mai vârstnic român – 112 ani și, totodată, al doilea vârstnic din Europa (el fiind și cel mai vârstnic veteran de război din lume). Vezi AICI detalii.\n\nZilele trecute, la Primăria Râmnicu Vâlcea a fost sărbătorită o locuitorea a municipiului, care a împlinit venerabila vârstă de o sută de ani!\n\nNăscută în județul Alba, dar râmniceancă de mai multe decenii, Maria M. este primul locuitor al municipiului sărbătorit în acest an de primărie cu ocazia împlinirii vârstei de 100 de ani. Ca urmare, pe 18 ianuarie 2025, de ziua sa de naștere, doamna Maria i-a primit la domiciliul său din cartierul Traian pe reprezentanții Municipalității care i-au adus flori, o diplomă „Vârsta de Aur”, precum și un dar constând în suma de 1.000 de lei.\n\nÎn cursul anului trecut, Primăria Municipiului a premiat trei locuitori ai Râmnicului cu ocazia împlinirii unor vârste centenare, într-o acțiune de tradiție prin care comunitatea locală își exprimă sentimentele de respect la adresa celor mai vârstnici membri ai săi.",
  "metadata": {
    "original_file": "Gazeta_Valceana_0006.html"
  }
}