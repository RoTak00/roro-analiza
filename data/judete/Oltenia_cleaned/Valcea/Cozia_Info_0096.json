{
  "title": "Trei spitale din Vâlcea vor beneficia de roboți dezinfectanți cu ultraviolete!",
  "content": "Urmare a demersurilor Consiliului Județean Vâlcea și a depunerii online a documentațiilor, Spitalul Județean de Urgență Vâlcea, Spitalul de Pneumoftiziologie „Constantin Anastasatu” Mihăești și Spitalul Orășenesc Horezu vor primi câte un robot dezinfectant cu ultraviolete, donat de Comisia Europeană, ca parte a efortului de combatere a pandemiei COVID-19.\n\nAstfel, în județul nostru vor ajunge 3 din cei 12 roboți, care vor fi livrați în România, în următoarea perioadă, de Comisia Europeană.\n\nRoboții cu ultraviolete vor contribui la asigurarea unui mediu steril în spitale, fără expunerea personalului la riscuri inutile.\n\nAceștia elimină 99,99% din microbi, dezinfectează un salon în 10-15 minute și sunt operați de la distanță, prin intermediul unei aplicații mobile.\n\nRoboții respectivi sunt fabricați în Danemarca și sunt utilizați în zeci de spitale din Uniunea Europeană și din întreaga lume.\n\nPână la jumătatea lunii august, spitalele beneficiare vor încheia acordurile de donație cu Comisia Europeană, urmând ca roboții dezinfectanți să fie livrați ulterior. A declarat Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0096.html"
  }
}