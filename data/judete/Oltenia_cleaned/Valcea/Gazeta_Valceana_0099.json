{
  "title": "INCENDIU de amploare, în această seară, într-o comună din sudul județului Vâlcea. Pagube importante. AU MURIT și găinile!",
  "content": "Pompierii vâlceni au intervenit în această seară de 21 noiembrie 2024, în jurul orei 23.00, pentru stingerea unui incendiu izbucnit la o gospodărie, în comuna Lungeşti.\n\nS-au deplasat la locul evenimentului forțe din cadrul Detașamentului de Pompieri Drăgășani, cu trei autospeciale de stingere cu apă și spumă și o ambulanță SMURD. Forțele ISU ajunse la fața locului au constatat că ard generalizat două anexe.\n\nIncendiul a fost localizat în scurt timp de la sosirea pompierilor și lichidat în limitele găsite. Au ars un depozit lemne si un adapost de animale, de aproximativ 50 mp, două tone porumb furajer, 25 baloti paie și 30 de gaini. A fost afectată si structura acoperisului de la locuința vecină. Au fost salvate locuințele din proximitate. Nu au fost victime.",
  "metadata": {
    "original_file": "Gazeta_Valceana_0099.html"
  }
}