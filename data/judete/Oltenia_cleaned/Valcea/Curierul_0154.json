{
  "title": "Seceta face ravagii! Apavil oprește apa în Frâncești pentru umplerea rezervoarelor",
  "content": "Din cauza consumului mare de apă, pe fondul unei perioade prelungite de secetă, rezervoarele de înmagazinare apă potabilă care deservesc comuna Frâncești s-au golit astfel că sistemul de distribuție a apei potabile nu se mai află la parametrii normali de funcționare\n\nPrin urmare, societatea Apavil S.A. anunță că începând cu data de 10 septembrie 2024, ora 16:00 și până a doua zi la ora 07:00, alimentarea cu apă în comuna Frâncești se va sista. Această măsură este necesară în vederea umplerii rezervoarelor și intrarea sistemului de distribuție în parametrii normali de funcționare.\n\nÎn cazul în care această situație persistă, Apavil S.A. va întrerupe alimentarea cu apă potabilă, după același program, și în zilele de 11 și 12 septembrie.\n\nPentru a avea posibilitatea alimentării cu apă potabilă în regim continuu, trebuie evitată folosirea apei potabile pentru scopuri agricole și de grădinărit, utilizând pe cât posibil apa din alte surse (fântâni, puțuri etc.) pentru astfel de activități. Utilizatorii au obligaţia de a asigura folosirea eficientă şi raţională a apei preluată din reţeaua de alimentare, conform obligaţiilor contractuale ale clienţilor. Vă mulțumim pentru pentru înțelegere.",
  "metadata": {
    "original_file": "Curierul_0154.html"
  }
}