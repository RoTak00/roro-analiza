{
  "title": "INCIDENT ELECTORAL în județul Vâlcea! FEMEIE amendată după ce a continuat campania electorală pe pagina de Facebook",
  "content": "Polițiștii vâlceni au anunțat astăzi, 24 noiembrie 2024, în jurul orei 16.00, că de la începerea votării, a fost sesizat un singur incident, nefiind înregistrate evenimente grave care să afecteze procesul electoral.\n\nAstăzi, în jurul orei 10.30, personalul MAI aflat în paza secției de votare nr. 136, din satul Păscoaia, a fost sesizat de către reprezentantul unui partid, despre faptul că personalul din cadrul comisiei de votare ar fi continuat propaganda electorală pe o rețea de socializare.\n\n„În urma verificărilor efectuate, aspectele sesizate s-au confirmat, iar persoana în cauză a șters de îndată conținutul de pe platforma de socializare. Astfel, femeia a fost sancționată cu avertisment, conform Legii nr. 340/2004R. Până în acest moment nu au fost întocmite dosare penale cu privire la posibile infracțiuni. Facem apel către toți cetățenii să se abțină de la orice activități care ar putea perturba procesul electoral și să respecte legile în vigoare. În continuare, autoritățile vor monitoriza cu atenție toate secțiile de votare și vor lua măsurile necesare pentru prevenirea oricăror acte care ar putea afecta integritatea alegerilor prezidențiale” , a anunțat IPJ Vâlcea.",
  "metadata": {
    "original_file": "Gazeta_Valceana_0091.html"
  }
}