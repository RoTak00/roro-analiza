{
  "title": "FOTO. Pompierii vâlceni au intervenit în această dimineață pentru salvarea unei locuințe. VEZI unde",
  "content": "Pompierii vâlceni au intervenit, în această dimineață de 13 decembrie 2024, pentru stingerea unui incendiu izbucnit la o anexă gospodărească, în comuna Berislăvești. S-au deplasat de urgență la locul evenimentului forțe din cadrul Detașamentului de Pompieri Râmnicu Vâlcea, cu două autospeciale de stingere cu apă și spumă (ASAS).\n\nLa sosirea echipajelor operative ardea acoperișul unui fânar plin și flăcările amenințau să se extindă la construcțiile învecinate, inclusiv la o casă. Pompierii au intervenit rapid și profesionist, reușind să înlăture pericolul propagării. Incendiul a fost localizat și lichidat în scurt timp de la sosirea echipajelor, în limitele găsite. Nu au fost victime.\n\nImaginile prezentate sunt de la fața locului.",
  "metadata": {
    "original_file": "Gazeta_Valceana_0068.html"
  }
}