{
  "title": "Săptămâna începe cu restricții de circulație rutieră pe Valea Oltului și pe Dealul Negru. SE LUCREAZĂ în Călimănești, Brezoi, Milcoiu",
  "content": "Luni, 21 octombrie 2024, angajații Secției Drumuri Naționale (SDN) Vâlcea au programate mai multe lucrări pe cel mai circulat drum din județul Vâlcea – DN 7. Pentru desfășurarea acestor lucrări va fi nevoie de impunerea temporară a unor restricții de circulație rutieră, după cum urmează:\n• la km 159+900 – km 160+900, în extravilanul comunei Milcoiu, se execută lucrări de montare parapet din beton, între orele 08.00 – 18.00. Circulația rutieră se desfășoară pe jumătate din cale, fiind dirijată prin piloți de circulație;\n• la km 198+200 – km 198+500, în extravilanul orașului Călimănești, se lucrează la consolidare versanți, între orele 07.00 – 16.00. Circulația rutieră se închide/deschide în reprize de maximum 15 minute, calea fiind dirijată prin piloți de circulație;\n• la km 208+000 – km 214+000, pe raza orașului Brezoi (la Călinești și Brezoi), se lucrează la reparații asfaltice, între orele 08.00 – 18.00. Circulația rutieră se desfășoară pe jumătate din cale, fiind dirijată prin piloți de circulație.",
  "metadata": {
    "original_file": "Gazeta_Valceana_0208.html"
  }
}