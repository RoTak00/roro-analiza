{
  "title": "VÂLCEA. Cursurile şcolare, suspendate în comuna Păuşeşti - Otăsău",
  "content": "Cursurile în unităţile de învăţământ au fost suspendate în comuna vâlceană Păuşeşti Otăsău, după ce primarul a constatat că drumul judeţean care traversează localitatea este impracticabil. Pentru a nu pune în pericol viaţa copiilor, edilul a retras microbuzele şcolare de pe traseu şi a luat decizia de a suspenda cursurile şcolare.\n\n„În comuna Păuşeşti, autorităţile locale împreună cu conducerea unităţilor şcolare au luat decizia de suspendare a cursurilor şcolare de pe raza localităţii pentru ziua de 23.03.2018, informând în acest sens Inspectoratul Şcolar Judeţean Vâlcea” – a anunţat edilul Cătălin Avan.",
  "metadata": {
    "original_file": "Gazeta_Valceana_0294.html"
  }
}