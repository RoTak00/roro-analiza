{
  "title": "S-a finalizat primul strat de asfalt pe drumul Athosului Românesc!",
  "content": "Lucrările de modernizare a unuia dintre cele mai importante drumuri județene, singura cale de acces către Mănăstirea Frăsinei, au ajuns într-un stadiu avansat, fiind turnat primul strat de asfalt, pe întreaga lungime de 13,4 km.\n\nProiectul este unul complex, ce cuprinde, pe lângă asfaltarea drumului, și reabilitarea a șase poduri, construcția a patru poduri noi, ziduri de sprijin, rigole, podețe și accese către proprietăți.\n\n„Le mulțumesc tuturor celor care au crezut, alături de mine, în acest proiect, dar și colegilor mei de la RAJDP Vâlcea, care muncesc zi de zi pentru realizarea acestuia.” A declarat Constantin Rădulescu, președintele Consiliului Județean Vâlcea!",
  "metadata": {
    "original_file": "Cozia_Info_0092.html"
  }
}