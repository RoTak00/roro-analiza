{
  "title": "Flash Florinel Constantinescu – Călimănești: ”Ați mai implementa un proiect social de anvergura proiectului SISTEM Călimănești, care s-a finalizat recent?”",
  "content": "Dacă mă întrebați după o jumătate de an sau chiar un an de când am început acest proiect, cu siguranță vă spuneam că nu vreau să mai aud. Acum când suntem la închiderea lui vă spun că abia aștept să ni se ofere încă o șansă de genul acesta! Majoritatea oamenilor gândesc că la nivel de primărie trebuie să te ocupi de asfalt, de blocuri, de apă, canal și alte lucruri. Nu, omul trebuie să fie în mijlocul atenției noastre!\n\nAcest proiect s-a realizat cu oameni pentru oameni! Am început cu d-na Gabriela Ene ca manager de proiect, din motive personale a trebuit să renunțe, am continuat cu d-na Mărăndici Tatiana, a revenit d-na Ene pentru că și d-na Mărăndici și-a dat demisia. După o perioadă de timp, tot din motive personale, d-na Gabriela Ene s-a retras venind ca manager de proiect d-na Silvia Petre și în final am încheiat ca manager cu dl. Constantin Necșoiu, omul bun la toate, aici în primăria noastră ... Le mulțumesc tuturor celor implicați în proiect, a lucrătorilor din Primărie și reprezentanților Asociației Scienta Nemus, partenerul din proiect. Cu toții au făcut o treabă foarte bună! (...) Mai există o localitate care a început odată cu noi și care se află pe la mijlocul acestui proiect. Astăzi am ajuns la final, ne-am atins toate obiectivele, nu a fost un proiect ușor, a trebuit să reintegrăm în școală, în muncă, în educație oameni care au avut mai puține șanse. Dar, sper eu ... am reușit!",
  "metadata": {
    "original_file": "Cozia_Info_0022.html"
  }
}