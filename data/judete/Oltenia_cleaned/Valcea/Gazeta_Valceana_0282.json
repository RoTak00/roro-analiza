{
  "title": "VÂLCEA. Peste 2900 de absolvenți au susținut prima probă la BAC. Vezi ce subiecte au avut!",
  "content": "În cele 10 centre de examinare din județul Vâlcea, peste 2.900 de absolvenți ai clasei a XII-a au susținut azi, 25 iunie 2018, prima probă a examenului de bacalaureat, proba la Limba și literatura română. Din informațiile pe care le avem, în județul nostru nu a fost înregistrat niciun incident, examenul fiind organizat exemplar.\n\nIată însă ce subiecte au avut de rezolvat absolvenții clasei a XII-a: la profilul peal subiectul al treilea a fost din Genul Liric şi au avut de comentat o poezie scrisă de Eminescu sau de Arghezi. Un alt subiect la profilul real a fost acela de a atribui rolul personajelor la un text dramatic. La profilul umanist candidaţii au avut la subiectul al III-lea de comentat arta poetică a operei lui Ion Barbu sau Lucian Blaga.",
  "metadata": {
    "original_file": "Gazeta_Valceana_0282.html"
  }
}