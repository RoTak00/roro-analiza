{
  "title": "FOTO. Investiții edilitare într-o zonă cu potențial economic ridicat din Râmnicu Vâlcea",
  "content": "Primăria Municipiului Râmnicu Vâlcea a realizat noi investiții în zonele cu potențial economic ridicat din oraș. Astfel, în zona cartierului Râureni au fost realizate, recent, lucrări de amenajare a trecerii la nivel cu calea ferată de pe strada Drumul Gării (capătul dinspre est) cu dale elastice. Aceste investiții au condus la îmbunătățirea semnificativă a traficului auto, a confortului și a siguranței în utilizarea zonei.\n\nÎn aceeași zonă, s-a asfaltat porțiunea de stradă afectată de lucrări. Investiția a inclus amenajarea trecerii la nivel cu calea ferată pe o lungime de 21,6 metri, folosind dale elastice similare celor de la alte treceri amenajate tot de Primăria Municipiului Râmnicu Vâlcea (strada Gib Mihăescu, strada Mihai Eminescu, bulevardul Nicolae Bălcescu și strada Copăcelu).\n\nÎmpreună cu alte lucrări de reabilitare, acest proiect contribuie la fluidizarea traficului auto în zonă. Totodată, s-a avut în vedere creșterea atractivității economice a zonei adiacente, îmbunătățirea traficului auto făcând-o mai interesantă pentru cei care doresc să construiască aici, în viitor, facilități de producție sau servicii.",
  "metadata": {
    "original_file": "Gazeta_Valceana_0143.html"
  }
}