{
  "title": "ACUM! Incendiu puternic într-o stațiune din județul Vâlcea. POMPIERII au ajuns de urgență pentru a salva un imobil",
  "content": "Astăzi, 17 decembrie 2024, în jurul orei 12.00, pompierii vâlceni au intervenit pentru stingerea unui incendiu izbucnit la o casă, în comuna Voineasa. S-au deplasat de urgență la locul evenimentului forțe din cadrul Detașamentului de Pompieri Râmnicu Vâlcea și Stației de Pompieri Brezoi, cu două autospeciale de stingere cu apă și spumă (ASAS) și o autospecială de intervenție și salvare de la înălțime.\n\nLa sosirea echipajelor operative ardea acoperișul imobilului, cu regim de înălțime P+1+M, iar flăcările amenințau să se extindă la restul construcției. Pompierii au intervenit rapid și profesionist, reușind să înlăture pericolul propagării. Incendiul a fost localizat în scurt timp de la sosirea echipajelor operative, iar în aceste momente se acționează pentru lichidarea acestuia.",
  "metadata": {
    "original_file": "Gazeta_Valceana_0063.html"
  }
}