{
  "title": "Lucrăm și, în curând, vom redeschide Drumul Oaselor!",
  "content": "Ne ținem de cuvânt și lucrăm pentru redeschiderea circulației pe Drumul Oaselor (DJ 676 E), drum închis de peste 20 de ani.\n\nColegii de la RAJDP Vâlcea au început lucrările, prin defrișarea zonelor împădurite, decolmatarea șanțurilor și frezarea terenului pe o distanță de cca 10 km.\n\nDe săptămâna trecută, s-a început și asfaltarea pe un sector de 1,5 km, în zonele locuite. În scurt timp, se va putea circula în condiții de siguranță, pe acest drum, între Berbești și Copăceni.\n\nPentru anul viitor, avem în plan continuarea lucrărilor și pe sectorul Copăceni-Popești, astfel încât să redeschidem circulația în totalitate pe Drumul Oaselor.\n\nDrumul Oaselor face legătura între Berbești și Popești și este un drum important pentru vâlcenii din această zonă, întrucât scurtează cu peste 20 km distanța până la Râmnicu Vâlcea.",
  "metadata": {
    "original_file": "Curierul_0179.html"
  }
}