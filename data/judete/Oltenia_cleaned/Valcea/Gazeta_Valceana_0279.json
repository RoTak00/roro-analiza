{
  "title": "TOPUL LICEELOR din VÂLCEA, după BAC. \"Lahovari\" este pe primul loc",
  "content": "Liceul este mediul unde elevii se formează ca persoane pe parcursul a patru ani, unde își formează competențele și își decid viitorul. Liceele din Vâlcea le pun elevilor la dispoziție o gamă largă de profiluri, ajutându-i astfel în alegerea viitoarei cariere.\n\nAbsolvenții clasei a XII – a, promoția 2017-2018, au susținut săptămâna trecută examenul de bacalaureat și, în funcție de rezultatele obținute de ei, se pot trage mai multe concluzii cu privire la seriozitatea cu care elevii și profesorii au tratat învățământul în anii de liceu. De asemenea, acum este momentul să iasă în evidență cele mai bune licee din Vâlcea, în funcție de procentul de promovabilitate obținut.\n\nAnul acesta, ca și-n alți ani de altfel, Colegiul Național „Alexandru Lahovari” se distinge ca fiind cel mai bun liceu din județ. În acest moment, „Lahovari” este pe primul loc într-un top al liceelor din Vâlcea, conducerea și cadrele didactice ale colegiului demonstrând că asigură un învățământ de cea mai înaltă calitate.\n\nIată topul liceelor după procentul de promovabilitatea obținut la BAC, înainte de contestații:\n\nTrebuie precizat că în coada clasamentului se află Liceul Tehnologic din Băile Olănești cu promovabilitate 0%, Liceul Tehnologic Băile Govora cu 11,11%, Liceul Tehnologic “Henri Coandă” Râmnicu Vâlcea cu 13,89% și Liceul Tehnologic Oltchim Râmnicu Vâlcea – 19,12% (ultimele două vor fi desființate începând cu anul școlar 2018/2019 și, în aceste condiții, nu ar mai trebui să ne întrebăm de ce!).",
  "metadata": {
    "original_file": "Gazeta_Valceana_0279.html"
  }
}