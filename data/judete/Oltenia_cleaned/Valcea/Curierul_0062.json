{
  "title": "Primăria Râmnicului organizează o Dezbatere publică premergătoare aprobării Planului de acțiune pentru gestionarea zgomotului în muncipiu",
  "content": "Primăria Municipiului Râmnicu Vâlcea va organiza în data de 26.11.2024, la ora 13.00, la sediul administrației locale, Dezbaterea publică privind propunerea de Plan de acțiune pentru gestionarea zgomotului în Municipiul Râmnicu Vâlcea, conform prevederilor Legii nr. 12/2019.\n\nÎn conformitate cu prevederile art. 38 din Legea nr.12/2019 privind evaluarea si gestionarea zgomotului ambiental, cu modificările și completările ulterioare, ce transpune în legislația națională Directiva 2002/49/49/EC privind evaluarea și gestionarea zgomotului ambiental, autoritățile administrației publice locale realizează cartarea zgomotului și elaborează hărțile strategice de zgomot și planul de acțiune pentru diminuarea zgomotului. Astfel prin HCL nr. 376/2023, au fost aprobate Hărțile strategice de zgomot pentru Municipiul Râmnicu Vâlcea, după evaluarea și aprobarea acestora de către autoritățile competente pentru protecția mediului. De asemenea, potrivit prevederilor Legii nr. 12/2019, elaborarea Planului de acțiune și aprobarea acestuia de către Consiliul Local presupune ca etapă obligatorie participarea și consultarea eficientă a publicului pentru evaluarea propunerii planului de actiune și definitivarea acestuia.\n\nCei interesați de procesul de elaborare și adoptare a Planului de acțiune pentru gestionarea zgomotului în Municipiul Râmnicu Vâlcea pot studia proiectul acestuia pe site-ul Primăriei Municipiului, care a fost postat la adresa de internet www.primariavl.ro , secțiunea Anunțuri începând cu data de 23 octombrie a.c.",
  "metadata": {
    "original_file": "Curierul_0062.html"
  }
}