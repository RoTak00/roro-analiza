{
  "title": "”Fericirea nu vine din ceea ce obținem, ci din ceea ce dăruim!”",
  "content": "Jandarmul plutonier adjutant șef din cadrul Postului de Jandarmi Montan Voineasa, Relu Constantin Chelcea, cunoscut pentru acțiunile sale de caritate a dăruit hăinuțe, alimente, și jucării unei familii greu încercate din orașul Băbeni.\n\nRelu Constantin Chelcea, se implică frecvent în diverse campanii sociale, iar acțiunile sale caritabile de-a lungul timpului, şi-au pierdut șirul acțiunilor care au devenit deja o obișnuință pentru el. „Am fost informat de povestea acestor oameni foarte necăjiți, care nu au foarte multe posibilități, și am cerut mai multe detalii, să pot lua legătura cu ei. Acest lucru îl fac din plăcere, mă bucură enorm de mult când ii văd pe copii că se bucură și se vede asta pe chipul lor.”\n\nCozia-Info : În ce stadiu se află caritatea și voluntariatul în județul nostru și ce v-ați dori să se schimbe?\n\n„Eu mi-aș dori să fie cât mai mulți oameni binevoitori, care au posibilitatea să-i ajute pe acești oameni nevoiași, să le ofere mai mult, să facă un gest caritabil. Un gest de bunătate poate schimba viața unui om.”\n\nCozia-Info : Cât de multă muncă este în spatele colectării, sortării și distribuirii unor ajutoare?\n\n„Nu este o muncă chiar mare, doar că necesită timp, iar când văd zâmbetul pe chipul copiilor satisfacția este pe măsură și o să continui să merg să ajut, unde aud că este nevoie, acolo mă duc.”",
  "metadata": {
    "original_file": "Cozia_Info_0106.html"
  }
}