{
  "title": "Preșcolarii și elevii Școlii Gimnaziale Jiblea Veche, din Călimănești primesc un suport alimentar sub formă de masă caldă, în regim de catering",
  "content": "Potrivit Programului- pilot de acordare a unui suport alimentar pentru preșcolari și elevi din 450 de unități de învățământ preuniversitar de stat, pe perioada desfășurării cursurilor, în anul școlar 2023-2024, denumite unități – pilot, li se acordă zilnic, cu titlu gratuit, un suport alimentar constând într- o masă caldă sau într- un pachet alimentar, în cazul în care masa caldă nu poate fi asigurată, în limita unei valori zilnice de 15/lei/beneficiar, inclusiv T.V.A.\n\nȘcoala Gimnazială Jiblea Veche (structură a Școlii Gimnaziale ”Șerban Vodă Cantacuzino”) se află pe lista unităților - pilot în care se implementează Programul - pilot de acordare a unui suport alimentar pentru preșcolari și elevi, cu un buget pentru anul 2023 de 394.400 lei.\n\nPrin Hotărârea nr. 133, din 26.10.2023, Consiliul de Administrație al Școlii Gimnaziale ”Șerban Vodă Cantacuzino” a aprobat în unanimitate Proiectul ”Masă caldă”, iar prin adresa nr. 1685/26.10.2023, înregistrată la sediul primăriei oraşului Călimăneşti a informat că vor beneficia 175 elevi, din care 40 preșcolari și 135 elevi.\n\nAvând în vedere considerentele menționate, masa caldă pentru elevi este încadrată într-un program pilot desfășurat la nivel național situație în care bugetul local al orașului Călimănești nu este afectat.\n\nȘcoala Jiblea Veche a beneficiat de reabilitare și modernizare totală. Procesul de învățământ se desfășoară aici în săli de clasă reabilitate, izolate termic, schimbat tocăria de termopan, centrală termică modernă (pe gaz).",
  "metadata": {
    "original_file": "Cozia_Info_0006.html"
  }
}