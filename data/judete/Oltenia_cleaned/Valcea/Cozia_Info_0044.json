{
  "title": "Constantin Rădulescu: „Primii kilometri de asfalt pe drumul care traversează Țara Loviștei!”",
  "content": "„Sunt foarte bucuros că, la numai două luni de când am preluat DN 7 D, turnăm primii 3 km de asfalt pe acest drum de pământ.\n\nFacem astfel primii pași concreți pentru intrarea în normalitate, aș spune eu, fiindcă este nedrept pentru oamenii locului și pentru cei care tranzitează această superbă zonă ca, în secolul 21, să folosească un drum aflat mult sub standardele vremii.\n\nDe altfel, DJ 703 H (fost DN 7D) este un drum des utilizat, fiindcă el face legătura cu județul Argeș, traversând, în județul Vâlcea, comunele Perișani, Titești, Boișoara și Câineni.\n\nPrimele lucrări le facem în comuna Perișani, satul Spinu, fiindcă acolo drumul se afla într-o stare avansată de degradare.\n\nDar nu ne vom opri aici, fiindcă ne dorim să modernizăm acest drum pe întreaga lungime de 31,3 km. Deoarece costurile pentru realizarea lucrărilor se ridică la aproximativ 1.200 miliarde lei vechi, bani pe care Consiliul Județean nu îi poate aloca, am depus, în cadrul Programului Național de Investiții „Anghel Saligny”, un proiect în vederea obținerii finanțării.” A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0044.html"
  }
}