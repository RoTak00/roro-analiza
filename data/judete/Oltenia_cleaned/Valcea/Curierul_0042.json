{
  "title": "Pe 9 la ora 9, APAVIL oprește apa la Mihăești și Băbeni",
  "content": "Având în vedere necesitatea executării lucrărilor de remediere a pierderii de apă potabilă pe conducta din PEHD D500mm, din comuna Mihăești, sat Stupărei , ce alimentează parțial comuna Mihăești și orașul Băbeni, în data de 09.12.2024, în intervalul 9 00 – 17 00 , se va întrerupe furnizarea apei potabile la consumatorii din Comuna Mihăești, str. Hidrocentralei (parțial), str. Stupărei (Dn.64) de la intersecția cu str. Hidrocentralei până la postul de transformare (partea stângă de mers, direcția Râmnicu Vâlcea – Drăgășani), Tătărani (benzinărie și 2 imobile), VOX PROFILE, S.C. JUST CONSULTING S.R.L. și parțial orașul Băbeni .\n\nEchipele de intervenție ale APAVIL S.A. vor face eforturi susținute pentru scurtarea timpului necesar finalizării lucrărilor. Pentru asigurarea parametrilor de potabilitate a apei din rețea, certificați prin buletine de analiză a apei în secțiunea de intervenție (înainte și după spălarea rețelei), se vor efectua purjări în zona respectivă și în zonele adiacente în care există posibilitatea modificării parametrilor de potabilitate. Recomandăm consumatorilor afectați să lase să curgă cantitatea de apă necesară eliminării apei cu impurități produse ca urmare a întreruperii furnizării.\n\nCheltuielile ocazionate de cantitatea de apă eliminată vor fi suportate de către Apavil S.A. în urma unor solicitări scrise ale beneficiarilor sau telefonic, la dispeceratul societății (telefon 0350 802 160) și confirmate de specialiștii societății noastre, cu respectarea prevederilor art. 252 al Regulamentului Serviciului de alimentare cu apă și de canalizare. Vă mulțumim pentru înțelegere!",
  "metadata": {
    "original_file": "Curierul_0042.html"
  }
}