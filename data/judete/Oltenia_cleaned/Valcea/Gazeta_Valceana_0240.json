{
  "title": "Proiect inedit propus de președintele CJ Vâlcea, Constantin Rădulescu: Concurs de cultură generală între licee",
  "content": "În cadrul întâlnirii cu seniorii pe care Consiliul Județean Vâlcea a organizat-o ieri, 1 octombrie, de Ziua Internațională a Persoanelor Vârstnice, președintele Constantin Rădulescu a venit cu o propunere inedită, pe care Asociația seniorilor a îmbrățișat-o imediat. Este vorba despre proiecte pentru tineri, cum ar fi ”Local education debate”, unde liceele se vor întrece în dezbateri pe domenii precum istorie, română, științe ale naturii etc. \n\n „Vă propun să organizați un concurs de dezbateri între licee pe diverse teme: istorie, română, științe ale naturii etc., în care tinerii să participe la acele concursuri de cunostință generală iar dumneavoastră, seniorii și Consiliul Județean să îi premieze, practic să-i incite, să le stimuleze creierul”, a spus, în cadrul întâlnirii cu seniorii vâlceni, Constantin Rădulescu.",
  "metadata": {
    "original_file": "Gazeta_Valceana_0240.html"
  }
}