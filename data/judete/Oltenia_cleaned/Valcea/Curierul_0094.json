{
  "title": "Respect pentru ostașii țării",
  "content": "Astăzi, 25 octombrie, este Ziua Națională a Armatei Române; aceasta este data la care în 1944 prin jertfa ostașilor români a fost eliberat întregul teritoriu al patriei. Armata română a servit cu onoare și demnitate culorile drapelului românesc în numeroase confruntări care au contribuit decisiv la formarea României moderne, la obținerea Independenței și a unității naționale.\n\nAstăzi, la fel ca în fiecare zi, ne arătăm respectul pentru jertfele trecutului și pentru dăruirea prezentă a ostașilor români.\n\nÎn această zi de Sărbătoare, îmi aplec cu respect fruntea în fața apărătorilor României, cinstindu-le faptele de glorie!",
  "metadata": {
    "original_file": "Curierul_0094.html"
  }
}