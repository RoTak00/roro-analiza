{
  "title": "Restaurarea și conservarea Muzeului Satului Vâlcean se fac cu bani europeni. Fonduri importante atrase de CJ Vâlcea",
  "content": "Președintele Consiliului Județean Vâlcea, Constantin Rădulescu, a anunțat, în data de 5 noiembrie 2024, semnarea unui nou contract cu finanțare europeană. Banii sunt alocați pentru un obiectiv de o importanță majoră pentru patrimoniul cultural al județului nostru, anume Muzeul Satului Vâlcean din comuna Bujoreni. Este vorba despre o finanțare de aproximativ 1,1 milioane euro, bani care se vor folosi pentru restaurarea și conservarea acestui muzeu.\n• refacerea învelitorilor la patru pătuluri și a atelierului de olărit;\n• refacerea a 1.200 metri liniari de gard ulucă și a gardului din împletitură de nuiele;\n\n„Noi, Consiliul Județean Vâlcea, ne vom asigura să alocăm partea de cofinanțare a acestei investiții – 10%. Prin acest proiect, ne asigurăm că lăsăm moștenire generațiilor viitoare imaginea nealterată a unui sat românesc autentic, cu frumusețea și simplitatea lui. Îi felicit pe directorul Claudiu Tulugea și pe cei implicați în acest proiect și aștept cu nerăbdare finalizarea lucrărilor” , a declarat Constantin Rădulescu, președintele Consiliului Județean Vâlcea.",
  "metadata": {
    "original_file": "Gazeta_Valceana_0153.html"
  }
}