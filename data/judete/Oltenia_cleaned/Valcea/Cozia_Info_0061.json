{
  "title": "Constantin Rădulescu: „Start lucrări pe Drumul Loviștei!”",
  "content": "„Ne-am apucat de treabă și am demarat lucrările de reabilitare pe fostul DN 7D, drum pe care l-am preluat de curând la Consiliul Județean Vâlcea.\n\nDupă cum se știe, drumul este unul de pământ, un drum lung și cu multe probleme, dar foarte important pentru cetățenii din Perișani, Titești, Boișoara și Câineni.\n\nÎn urma inventarierii zonelor cu probleme, alături de colegii de la RAJDP Vâlcea, am hotărât să începem lucrările din Perișani, cu un sector de drum din satul Spinu, care crea disconfort în trafic și care, pe perioada de iarnă, ducea chiar la închiderea circulației.\n\nPentru că ne dorim lucrări care să dureze, colegii de la RAJDP au început cu partea de infrastructură: au degajat acostamentele, au refăcut șanțurile de pământ și vor trece la aport de balast și piatră spartă.\n\nSperăm ca, până la sfârșitul anului, în funcție și de vreme, să putem așterne și primul kilometru de asfalt pe acest drum, a cărui modernizare este atât de așteptată de vâlcenii din Țara Loviștei.” A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0061.html"
  }
}