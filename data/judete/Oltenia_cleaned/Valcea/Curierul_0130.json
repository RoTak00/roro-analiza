{
  "title": "Începe asfaltarea! Două săptămâni, trafic restricționat pe Calea lui Traian Sud",
  "content": "Începând de astăzi va demara asfaltarea părții sudice a Căii lui Traian – porțiunea cu o lungime de aproximativ 1,2 km cuprinsă între intersecția cu strada Dacia și intersecția cu intrarea Sudului – afectată de uzura cauzată de traficul intens, precum și de recent încheiatele lucrări de reabilitare a rețelelor termice. Se estimează că lucrările constând în frezare, turnare de strat de asfalt și trasare de marcaje rutiere vor dura până după jumătatea lunii octombrie. Pe durata lucrărilor, traficul auto nu va fi restricționat complet, ci doar restrâns la câte o bandă de circulație pe sens, iar conducătorii auto sunt rugați să tranziteze cu precauție zona și să respecte indicatoarele rutiere temporare.",
  "metadata": {
    "original_file": "Curierul_0130.html"
  }
}