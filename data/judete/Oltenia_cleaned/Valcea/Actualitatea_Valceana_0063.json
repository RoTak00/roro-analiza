{
  "title": "Primăria comunei Dăeşti a iniţiat procedura de consultare publică asupra proiectului de buget al comunei pe anul 2022",
  "content": "Primăria comunei Dăeşti a iniţiat procedura de consultare publică asupra proiectului de buget al comunei pe anul 2022 şi proiecţia estimărilor pe anii 2023-2025, în conformitate cu prevederile legii bugetului de stat pe anul 2022 şi ale legii nr. 273/2006 privind finanţele publice locale, cu modificările şi completările ulterioare. \n\n\n\nPersoanele care sunt interesate de acest subiect pot depune puncte de vedere, observaţii şi/sau sesizări în termenul prevăzut de art. 39 din Legea nr. 273/2006 privind finanţele publice locale, cu modificările şi completările ulterioare, prin intermediul adresei de mail: daesti@vl.e-adm.ro sau direct la Registratura Primăriei Dăeşti, cu sediul în Com. Dăeşti, Sat Sanbotin, Jud. Vâlcea. \n\n\n\nDe asemenea, primăria Dăeşti anunţă locuitorii comunei de faptul că s-a început încasarea impozitelor şi taxelor locale pentru anul 2022! „Plata obligaţiilor către bugetul local se poate face atât numerar cât şi folosind cardul. În cel mai scurt timp primăria Dăeşti va obţine accesul la portalul www.ghiseul.ro pentru plata online a impozitelor şi taxelor către instituţiile publice. În plus, pecizăm că, şi în acest an, printre facilităţile oferite contribuabililor se numără bonificaţia de 10% pentru plata integrală, până la 31 martie inclusiv, a impozitelor pe clădiri, terenuri şi mijloace de transport datorate de către persoanele fizice”, se arată în comunicatul primăriei Dăeşti, judeţul Vâlcea!",
  "metadata": {
    "original_file": "Actualitatea_Valceana_0063.html"
  }
}