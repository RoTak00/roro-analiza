{
  "title": "Constantin Rădulescu: „Supraveghere video, împrejmuire nouă și pază strictă, la situl arheologic Buridava!”",
  "content": "\"Județul Vâlcea este binecuvântat cu numeroase monumente istorice, însă unele dintre ele au probleme deosebite de conservare.\n\nPuține dintre vestigiile județului se află însă în „grija” Consiliului Județean.\n\nSitul arheologic Buridava Romană, care se află în proprietatea județului și în administrarea Muzeului Județean, devenise locul de unde persoane certate cu legea luau piatră, afectând structura monumentului.\n\nPentru a evita degradarea acestei \"bijuterii\" istorice, am hotărât să investim în restaurarea și conservarea monumentului și am găsit resursele financiare necesare împrejmuirii și igienizării zonei, dar și monitorizării video a acesteia.\n\nO contribuție importantă în realizarea lucrărilor o au colegii mei de la Muzeul Județean, cărora le mulțumesc, fiindcă, prin munca lor, au reușit să curețe zona și că participă efectiv la restaurarea acestui monument.\" A declarat, Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0059.html"
  }
}