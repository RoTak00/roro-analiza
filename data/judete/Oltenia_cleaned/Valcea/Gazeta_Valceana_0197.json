{
  "title": "Anunț Apavil SA: Alimentarea cu apă potabilă pe străzile Stolniceni și Buridava se va relua la ora 19.00",
  "content": "Având în vedere necesitatea executării lucrărilor de remediere a pierderii de apă potabilă pe conducta de distribuție din OL D 219mm existentă pe strada Stolniceni, în apropierea Fabricii de Conserve Râureni, în data de 28 octombrie 2024, între orele 11.00 – 19.00, se va întrerupe furnizarea apei potabile la consumatorii existenți în Râmnicu Vâlcea, pe strada Stolniceni (Tipografie –Imprimeria, benzinăria Lukoil, Comat Vâlcea S.A., Dona Seat și imobilele de la nr. 19 până la nr. 183) și pe strada Buridava.\n\n„Echipele de intervenție ale APAVIL S.A. vor face eforturi susținute pentru scurtarea timpului necesar finalizării lucrărilor. Pentru asigurarea parametrilor de potabilitate a apei din rețea, certificați prin buletine de analiză a apei în secțiunea de intervenție (înainte și după spălarea rețelei), se vor efectua purjări în zona respectivă și în zonele adiacente în care există posibilitatea modificării parametrilor de potabilitate. Recomandăm consumatorilor afectați să lase să curgă cantitatea de apă necesară eliminării apei cu impurități produse ca urmare a întreruperii furnizării. Cheltuielile ocazionate de cantitatea de apă eliminată vor fi suportate de către Apavil S.A. în urma unor solicitări scrise ale beneficiarilor sau telefonic, la dispeceratul societății (telefon 0350.802.160), confirmate de specialiștii societății noastre, cu respectarea prevederilor art. 252 al Regulamentului Serviciului de alimentare cu apă și de canalizare. Vă mulțumim pentru înțelegere!” , au anunțat reprezentanții Apavil SA.",
  "metadata": {
    "original_file": "Gazeta_Valceana_0197.html"
  }
}