{
  "title": "Tânăra implicată în accidentul de la Sinești este din Tomșani. POLIȚIȘTII din Berbești continuă cercetările",
  "content": "La data de 22 ianuarie 2025, în jurul orei 09.30, în comuna Sinești s-a produs un accident rutier în care a fost implicat un autoturism. La fața locului s-au deplasat polițiștii din cadrul Poliției Orașului Berbești pentru efectuarea verificărilor.\n\nDin investigațiile preliminare a reieșit că o tânără în vârstă de 24 de ani, domiciliată în comuna Tomșani, în timp ce conducea un autoturism, ar fi pierdut controlul asupra volanului, a părăsit partea carosabilă și a intrat într-un șanț.\n\nÎn urma accidentului, tânăra a suferit răni și a fost transportată la spital pentru a primi îngrijiri medicale de specialitate. Polițiștii din Berbești continuă cercetările pentru a stabili cu exactitate cauzele și împrejurările în care s-a produs evenimentul.",
  "metadata": {
    "original_file": "Gazeta_Valceana_0007.html"
  }
}