{
  "title": "Preşedintele Constantin Rădulescu:“CONTINUĂM DOTAREA SPITALULUI JUDEŢEAN VÂLCEA CU APARATURĂ DE ULTIMĂ GENERAŢIE!”",
  "content": "Din această sfârșit de lună, mai precis de joi, 27 aprilie a.c. Spitalul Judeţean de Urgenţă Vâlcea a fost dotat cu 3 electrocautere de ultimă generaţie în valoare de aproximativ 120 mii lei. Noile aparate vor deservi blocurile operatorii ale secţiilor Obstetrică Ginecologie, Ortopedie şi Chirurgie Generală. Cu ajutorul acestora, cele trei blocuri operatorii ale Spitalului Judeţean de Urgenţă Vâlcea îşi ridică standardul de dotare şi renunţă la aparatele vechi, unele dintre ele fiind în uz de mai bine de 10 ani. Tot în cursul zilei de joi, 27 aprilie a.c, la sediul Spitalului Judeţean de Urgenţă Vâlcea, conducerea spitalului, împreună cu reprezentanţi ai Consiliului Judeţean Vâlcea au analizat parametrii temei de proiectare pentru extinderea UPU-SMURD, precum şi necesitatea de modernizare şi dotare a acestei secţii deosebit de importante a Spitalului Judeţean Vâlcea. Soluţiile identificate de specialişti cu această ocazie, vor fi preluate în procesul de atragere a fondurilor europene pentru modernizarea şi reabilitarea Unităţii de Primiri Urgenţe.",
  "metadata": {
    "original_file": "Cozia_Info_0165.html"
  }
}