{
  "title": "Constantin Rădulescu: „A fost finalizat al doilea strat de asfalt pe drumul județean către Mănăstirea Frăsinei!”",
  "content": "„Lucrările de modernizare a DJ 658 Muereasca-Mănăstirea Frăsinei au intrat în linie dreaptă.\n\nAstăzi, 20 august 2021, drumarii RAJDP au finalizat operațiunea de turnare a celui de-al doilea strat de asfalt, pe întreaga lungime de 13,4 km a drumului.\n\nVorbim despre modernizarea unui drum care a presupus lucrări complexe, un proiect la care colegii mei de la RAJDP au muncit foarte mult și care, iată, se apropie de final.\n\nPe lângă asfaltarea drumului, prin proiect au fost prevăzute și reabilitarea a șase poduri, construcția a patru poduri noi, amenajarea de ziduri de sprijin, rigole, podețe pentru acces către proprietăți.\n\nEstimăm ca, la jumătatea lunii octombrie, să finalizăm acest obiectiv de investiții, pentru realizarea căruia CJ Vâlcea investește cca 10 milioane euro.\n\nLe mulțumesc cetățenilor din Muereasca pentru că au dat dovadă de înțelegere, pe toată perioada execuției lucrărilor.” A declarat Constantin Rădulescu, președintele Consiliului Județean Vâlcea!",
  "metadata": {
    "original_file": "Cozia_Info_0077.html"
  }
}