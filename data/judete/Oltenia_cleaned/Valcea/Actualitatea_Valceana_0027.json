{
  "title": "Mare sărbătoare în comuna vâlceană Nicolae Bălcescu",
  "content": "În data de 3 iulie se anunţă mare sărbătoare în comuna vâlceană Nicolae Bălcescu! Primăria condusă de primarul Landor MOŞTEANU, alături de Consiliul Local, va organiza un eveniment fastuos cu prilejul sărbătoririi Zilei Comunei Nicolae Bălcescu! Evenimentul va începe la ora 15:00 şi se va desfăşura la Baza Sportivă Valea Bălcească.\n\nLa acest eveniment sunt aşteptaţi toţi locuitorii din comună, precum şi din alte zone din împrejurimi care îşi doresc să se bucure de muzică bună şi distracţie pe măsură! Atmosfera va fi întreţinută pe tot parcursul evenimentului de muzicieni talentaţi, precum Olguţa BERBEC, Dani de la Vâlcea şi formaţia LIVE, Loredana DRĂGULETE şi Orchestra RAPSODIA VÂLCEANĂ.\n\nPe lângă adulţi, copiii din localitate vor fi răsfăţaţi cu activităţi speciale pentru ei, cum ar fi pictura pe faţă în personaje pe care şi le pot alege ei şi se vor putea delecta cu delicioasa vată de zahăr sau popcorn colorat şi gustos. Aceştia vor avea parte şi de multe alte surprize pe care le vor putea descoperi la faţa locului. Aşadar, duminică 3 iulie, cei mici şi cei mari din Comuna Nicolae Bălcescu, precum şi persoanele dornice de distracţie din împrejurimi, sunt invitaţi să participe la evenimentul de la Baza Sportivă Valea Bălcească.",
  "metadata": {
    "original_file": "Actualitatea_Valceana_0027.html"
  }
}