{
  "title": "ANGAJĂRI MASIVE în Poliție. 1.640 de locuri de agenți sunt scoase la concurs!",
  "content": "Inspectoratul de Poliţie Judeţean Vâlcea, prin Serviciul Resurse Umane, desfășoară recrutări, în perioada aprilie – mai 2024. Astfel, până la data de 14 mai 2024, inclusiv în zilele de sâmbătă și duminică, Inspectoratul de Poliţie Judeţean Vâlcea, prin Serviciul Resurse Umane, desfășoară recrutări pentru sesiunea aprilie-iulie 2024, a concursurilor de admitere în unitățile de învățământ postliceal ale Ministerului Afacerilor Interne.\n\nCererile tip de înscriere, precum și, după caz, consimțământul privind solicitarea extrasului de pe cazierul judiciar de către unitatea de recrutare, se completează de către candidat în mod lizibil, se semnează și se transmit, exclusiv în format electronic, în perioada 24 aprilie-14 mai 2024, inclusiv în zilele de sâmbătă și duminică, pe adresa de e-mail .\n\nÎn vederea constituirii dosarului de recrutare, candidații vor depune documentele solicitate până la data de 21 mai 2024, în intervalul orar 09.00-12.00.\n\nConcursul de admitere se realizează pentru următoarele unități de învățământ:\n• Şcoala de Agenți de Poliție „Vasile Lascăr” Câmpina (1.340 locuri);\n• Şcoala de Agenți de Poliție „Septimiu Mureșan” Cluj Napoca (300 locuri). \n\n Candidații se pot înscrie la o singură școală postliceală a M.A.I.\n\nOferta educațională, condițiile de recrutare, documentele și formularele necesare, alături de detaliile privind concursul de admitere pot fi consultate accesând link-ul: . Relaţii suplimentare se pot obţine la Serviciul Resurse Umane al IPJ Vâlcea, la numerele de telefon: 0250.703.112, 0250.703.127 sau 0250.703.113.",
  "metadata": {
    "original_file": "Gazeta_Valceana_0353.html"
  }
}