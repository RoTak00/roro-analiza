{
  "title": "Sărbătoarea „Fiii satului” la Șușani",
  "content": "Duminică, 4 august, comuna Șușani va găzdui cea de-a XXVII-a ediție a sărbătorii „Fiii Satului”, organizată de primăria locală condusă de Daniel Tudor. Evenimentul adună localnici și oaspeți din toate colțurile lumii pentru o zi de distracție, cu muzică populară, dansuri și voie bună.\n\nPe scenă vor urca artiști precum Niculina Stoican, Dan Ciotoi, Doina Mete și alții, iar atmosfera va fi întreținută de DJ Mete. Participanții vor putea dansa în hore și sârbe tradiționale, savurând preparate delicioase, iar seara se va încheia cu un spectaculos foc de artificii.",
  "metadata": {
    "original_file": "Actualitatea_Valceana_0007.html"
  }
}