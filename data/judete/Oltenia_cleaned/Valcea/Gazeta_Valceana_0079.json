{
  "title": "Alegerile parlamentare se vor desfășura sub atenționare Cod Galben în județul Vâlcea",
  "content": "Începând de sâmbătă, 30 noiembrie 2024 (ora 10.00), până duminică, 1 decembrie 2024 (ora 20.00), la nivelul județului Vâlcea va fi valabilă o avertizare meteorologică de tip Cod Galben. Meteorologii avertizează că, în această perioadă, vor fi intensificări ale vântului cu viteze în general de 50-60 km/h. Se vor semnala și precipitații, izolat (în zona montană) lapoviță și ninsoare.\n\nDe remarcat că această atenționare meteorologică se suprapune, ca interval de timp, peste scrutinul electoral în cadrul căruia românii își vor alege deputații și senatorii pentru legislatura următoare.",
  "metadata": {
    "original_file": "Gazeta_Valceana_0079.html"
  }
}