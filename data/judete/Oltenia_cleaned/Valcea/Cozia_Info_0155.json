{
  "title": "Noi proiecte sociale inițiate în Protoieria Călimănești de către Arhiepiscopia Râmnicului",
  "content": "În cadrul programelor privind intensificarea activităților social-filantropice ale Arhiepiscopiei Râmnicului de susținere a persoanelor care pot beneficia de ajutor, în vederea depăşirii unor situaţii ce pot genera marginalizare sau excluziune socială, la inițiativa Înaltpreasfințitului Părinte Varsanufie, Arhiepiscopul Râmnicului, au fost propuse peste 50 de proiecte sociale. Astfel, se desfășoară următoarele proiecte în Protoieria Călimănești: cantină socială - locație: Parohia Brezoi I, Orașul Brezoi, proiect: Masă caldă la prânz, beneficiari: 10-15 copii; Centrul educațional-social Școala din tinda Bisericii - locație: Parohia Călimănești 2, Orașul Călimănești, proiect: meditații școlare, cercuri de pictură, beneficiari: 20 de elevi fără posibilități financiare; Atelierul de creație Sfinții Arhangheli - sediul: Parohia Sălătrucel, proiect: pictură pe lemn și sticlă (bilunar), beneficiari: 15 copii defavorizați; Atelierul de creație „Flori de cireș” - sediul: Parohia Șerbănești-Pătești, proiect: activități educaționale, cercuri de pictură și muzică religioasă, beneficiari: copii defavorizați; programul social-filantropic „Sănătatea aproapelui” - sediul: Parohia Jiblea Veche, proiect: asistență medicală, consultații medicale gratuite, beneficiari: enoriașii parohiei; programul social-filantropic „Ajută-ți aproapele” - sediul: Parohia Bercioiu, proiect: îngrijire la domiciliu; programul social-filantropic „Pâinea noastră cea de toate zilele” - sediul: Parohia Bercioiu, proiect: asigură pâinea săptămânal și oferă zece meniuri, beneficiari: 25 de familii fără posibilități financiare; programul social-filantropic „Prețuiește viața” - sediul: Parohia Bercioiu, proiect: asistență medicală, consultații medicale gratuite, beneficiari: enoriașii parohiei.",
  "metadata": {
    "original_file": "Cozia_Info_0155.html"
  }
}