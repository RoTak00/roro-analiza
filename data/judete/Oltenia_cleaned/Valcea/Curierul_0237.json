{
  "title": "APAVIL oprește apa potabilă pe 12 străzi din Muereasca",
  "content": "Având în vedere necesitatea executării lucrărilor de înlocuire a contorului de apă rece DN 200 mm , care măsoară cantitatea de apă potabilă pentru Comuna Muereasca, aflat la punctul de transfer „Baraj Dăeşti”, în data de 18. 06. 2024, între orele 9 00 – 15 00 , APAVIL SA anunță că va întrerupe furnizarea apei potabile la consumatorii existenți în comuna Muereasca (străzile: Principală – DJ 658, Salcâmilor, Zefirului, Nucilor, Gladiolei, Lunca Steleşti, Crinilor, Grui, Bisericii, Valea Strâmbii, Lalelelor și Trandafirilor) .\n\n„Echipele de intervenție ale APAVIL S.A. vor face eforturi susținute pentru scurtarea timpului necesar finalizării lucrărilor. Pentru asigurarea parametrilor de potabilitate a apei din rețea, certificați prin buletine de analiză a apei în secțiunea de intervenție (înainte și după spălarea rețelei), angajații Apavil S.A. vor efectua purjări în zona respectivă și în zone adiacente în care există posibilitatea modificării parametrilor de potabilitate.\n\nRecomandăm consumatorilor afectați să lase să curgă cantitatea de apă necesară eliminării apei cu impurități produse ca urmare a întreruperii furnizării. Cheltuielile ocazionate de cantitatea de apă eliminată vor fi suportate de către Apavil S.A. în urma unor solicitări scrise ale beneficiarilor sau telefonic, la dispeceratul societății (telefon 0350 802 160), confirmate de specialiștii societății. Vă mulțumim pentru înțelegere!”, au precizat reprezentanții operatorului de apă.",
  "metadata": {
    "original_file": "Curierul_0237.html"
  }
}