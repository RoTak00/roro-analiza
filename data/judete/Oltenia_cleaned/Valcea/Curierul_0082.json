{
  "title": "Cum se renunță la pariuri?",
  "content": "Gamblingul este o activitate pe care multe persoane o folosesc ca să se distreze și să relaxeze. În sine, acesta este un hobby nevinovat, unde pariezi bani puțini și te joci jocuri de casino online sau în agențiile stradale. Tot așa, unii oameni aleg să pună bilete la pariuri ca să aibă ulterior un motiv și un interes să se uite la anumite meciuri.\n\nDar în toată masa de jucători, există și un procent redus de persoane care ajung să se confrunte cu dependență. Adicția de jocuri de noroc este o afecțiune severă care apare atunci când persoanele nu se mai pot controla. Vor paria compulsiv, iar efectele psihologice și neurologice sunt similare cu cele ale persoanelor dependente de alcool și droguri.\n\nExistă însă mai multe modalități prin care cei afectați pot renunța la viciul lor, dar în primul rând, este nevoie de conștientizarea problemei. Destui jucători susțin sus și tare că nu se confruntă cu vreo problemă și se pot lăsa oricând. Dar acest lucru este deseori departe de adevăr. După ce au conștientizat că au o problemă, vor trebui să ia măsuri și să depună efort.\n\nDacă te confrunți și tu cu adicția la jocuri de noroc, atunci acest articol este pentru tine. Cazinourile online ajută utilizatorii ca tine în mai multe moduri. Contul tău are opțiuni de limitare a depunerilor și pierderilor și de asemenea, are opțiuni pentru pauză/autoexcludere. Așadar, dacă te confrunți cu o problemă, ai posibilitatea să-ți restricționezi accesul la cont.\n\nAltfel, dacă pariezi responsabil, așa cum ar trebui și este normal, te poți delecta oricând cu jocuri distractive, cum ar fi burning Hot, 20 Super Hot sau Shining Crown.\n\nAtunci când te confrunți cu o problemă de acest fel, trebuie să realizezi și că nu vei fi singurul afectat. Acest viciu poate duce ușor la probleme cu banii și la datorii, ceea ce îi afectează și pe cei apropiați. În același timp, aceste persoane sunt alături de tine și te vor ajuta să treci peste dependența de jocuri.\n\nPersoanele apropiate te cunosc cel mai bine, deci sunt în măsură să-ți ofere și cele mai bune sfaturi. Este foarte important să fii receptiv la sfaturile lor și să recunoști că ai o problemă cu jocurile de noroc.\n\nDe cele mai multe ori, ar trebui să fie evident că te confrunți cu parierea compulsivă. Sunt mai multe semne care se pot vedea concret chiar în bugetul tău.\n\nCa să realizezi că într-adevăr suferi de dependență de jocuri de noroc, chestionarele de autotestare de pe unele platforme de gambling online te vor ajuta. Mai găsești un astfel de chestionar și pe https://jocresponsabil.ro/autotestare/ . Răspunde sincer la întrebările din acel chestionar și vezi care sunt apoi rezultatele.\n\nAșa cum am spus, depistarea problemei este primul pas spre vindecare. Apoi, după ce realizezi problema, următorul pas este să-ți închizi contul sau conturile la cazinourile online. Nu ezita să faci asta, iar jumătățile de măsură nu funcționează.\n\nNu poți spune că vei juca „mai puțin” decât înainte, pentru că nevoia ta va fi mai mare și vei putea reveni ușor la vechile obiceiuri. Este la fel ca la fumat sau la alt viciu la care vrei să renunți – o faci dintr-odată.\n\nEste esențial să ceri ajutorul familiei tale și celor apropiați. Aceștia trebuie să fie lângă tine cu sfaturi și chiar, într-o anumită măsură, să îți controleze cheltuielile. Deși sună dur, sunt necesare unele măsuri care să te facă să nu mai joci. Dar marele ajutor trebuie să vină de la tine și de la dorința ta de a renunța.\n\nCa lupta să fie eficientă, trebuie să apelezi și la ajutor de specialitate. Îl găsești tot pe www.jocresponsabil.ro . Aici poți să vorbești prin chat cu un psiholog specializat pe dependența de jocuri de noroc. Totodată, poți suna la numărul verde +0800.800.009.\n\nTrebuie să mai știi și că nu ești singur în această luptă și mai sunt și alții ca tine. Te vei mai putea înscrie în grupuri de suport. Clinica Aliat organizează astfel de întâlniri, deci poți să apelezi cu încredere și la această clinică. Tot aici poți să apelezi la consiliere psihologică, deci apelează cu încredere la orice ajutor de specialitate pe care îl găsești.\n\nDacă pariurile au devenit o problemă, atunci există posibilități de ajutor. Poți să primești consiliere psihologică și să te înscrii pe grupuri de suport. Apelează și la cei apropiați care pot veni cu sfaturi și care te pot îndruma în lupta ta împotriva adicției.\n\nPlatformele online îți oferă posibilitatea să-ți închizi contul pentru o perioadă nedeterminată, deci nu ezita să folosești opțiunile de joc responsabil. Dar în primul rând, ca să renunți la jocuri de noroc, trebuie să conștientizezi că te confrunți cu o problemă..",
  "metadata": {
    "original_file": "Curierul_0082.html"
  }
}