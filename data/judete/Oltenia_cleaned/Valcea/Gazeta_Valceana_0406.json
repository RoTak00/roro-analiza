{
  "title": "FOTO: El este vâlceanul care face magie în lemn",
  "content": "Artist-sculptor în lemn din comuna Măldărești, Adrian Voican va reprezenta România, împreună cu Gabriel Patrasc din comuna Brănești (județul Ilfov) la Campionatul Interanțional de sculptură cu drujba din Lituania. Astfel, în perioada 20-23 martie 2024, vâlceanul și colegul lui din Ilfov vor fi prezenți la cea de-a V-a ediție a acestui campionat, care se va desfășura în orașul Kaunas din Lituania. Vor concura 11 artiști din toată lumea, respectiv: USA, Lituania, Polonia, Slovenia, Mongolia și România. Participanților li se va asigura cazare și masă. Vor fi premiate primele cinci locuri, iar, la finalul concursului, lucrările vor fi scoase la licitație\n\nRomânia este reprezentată pentru al doilea an consecutiv de către Adrian Voican – Vâlcea și Gabriel Patrasc – Ilfov la acest concurs.\n\n„Tema concursului este la alegere, matarialul folosit fiind stejar de diferite dimensiuni. Concurenții vor fi nevoiți sa aibă toate sculele necesare, echipamente de protecție și să se încadreze în perioada respectivă pentru a finaliza lucrarea. Este o onoare pentru mine să particip al doilea an consecutiv și să reprezint județul Vâlcea, respectiv România la un astfel de eveniment internațional de sculptură în lemn. Sper să mă încadrez printre primele locuri. Orice tip de sponsorizare pentru a facilita cumpărarea de scule mai eficiente/transport este binevenită” , a declarat artistul vâlcean.",
  "metadata": {
    "original_file": "Gazeta_Valceana_0406.html"
  }
}