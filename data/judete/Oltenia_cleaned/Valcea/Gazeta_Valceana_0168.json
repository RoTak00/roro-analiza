{
  "title": "Două străzi din comuna Tomșani au intrat în reabilitare și modernizare",
  "content": "Încă de când a fost ales primar pentru primul mandat, în septembrie 2020, Andrei Nicolae, edilul-șef al comunei Tomșani, a știut la ce (greutăți) trebuie să se aștepte. A avut mult de lucru pe partea de dezvoltare infrastructură locală. A implementat câteva proiecte importante pentru asfaltarea, modernizarea și reabilitarea multor străzi din localitate, însă era evident că nu putea finaliza totul din primul mandat. Cetățenii din Tomșani i-au apreciat eforturile depuse și i-au acordat credit lui Andrei Nicolae pentru a continua munca în folosul comunității.\n\nEdilul liberal a fost ales pentru un al doilea mandat în fruntea frumoasei localități de pe Valea Bistriței. De curând, alături de consilierii locali, a depus jurământul, însă nu a uitat deloc de obiectivele pe care și le-a stabilit. Chiar zilele trecute, cum vremea de început de noiembrie permite, în comuna Tomșani au început lucrările de reabilitare și modernizare a două străzi.\n\nNe referim la străzile Mestecăniș (care face legătura cu localitatea învecinată, Măldărești) și Cartof (din satul Tomșani). Alăturat vă prezentăm și câteva imagini reprezentative surprinse din timpul lucrărilor de modernizare care se desfășoară pe aceste străzi.",
  "metadata": {
    "original_file": "Gazeta_Valceana_0168.html"
  }
}