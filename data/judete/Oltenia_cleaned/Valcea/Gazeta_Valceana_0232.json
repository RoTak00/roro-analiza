{
  "title": "Patru clase de la două licee din Râmnicu Vâlcea sunt închise din cauza gripei sezoniere",
  "content": "Gripa sezonieră continuă să facă ravagii prin şcolile din municipiul Râmnicu Vâlcea. La două licee mari din oraş s-a decis să se întrerupă total cursurile la patru clase, după ce s-a constatat că mai mulţi elevi sunt gripaţi. Închiderea totală a claselor este doar o măsură de prevenţie şi asta nu înseamnă că toţi elevii sunt bolnavi.\n\nAşadar, la Colegiul Naţional de Informatică „Matei Basarab” Râmnicu Vâlcea s-au întrerupt total cursurile la două clase, iar la Colegiul Energetic Râmnicu Vâlcea tot două clase sunt afectate.",
  "metadata": {
    "original_file": "Gazeta_Valceana_0232.html"
  }
}