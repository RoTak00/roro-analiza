{
  "title": "Simpozion naţional pe teme sportive, organizat de ISJ Vâlcea",
  "content": "Inspectoratul Şcolar Judeţean (ISJ) şi Casa Corpului Didactic (CCD) Vâlcea organizează simpozionul naţional ,,Sport pentru toţi, sănătate pentru toţi”, ajuns la ediţia a XV – a. Evenimentul va avea loc vineri, ora 13:00, la Biblioteca Judeţeană ,,Antim Ivireanul” din Râmnicu Vâlcea. În afara profesorilor de profil care vor participa la acest eveniment ştiinţific dedicat învăţământului vâlcean, şi autorităţile locale îşi anunţă prezenţa. ,,Suntem onoraţi să avem oaspeţi importanţi din domeniul educaţiei fizice, mă refer aici la profesori de la trei universităţi: Craiova, Piteşti şi Universitatea Naţională de Educaţie Fizică şi Sport din Bucureşti. De la ultima din ele sperăm să o avem alături de noi pe doamna decan” a declarat Andra Bică, inspectorul general al ISJ",
  "metadata": {
    "original_file": "Gazeta_Valceana_0258.html"
  }
}