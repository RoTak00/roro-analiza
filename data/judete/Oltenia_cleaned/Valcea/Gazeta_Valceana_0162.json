{
  "title": "AVARIE! Râmnicul rămâne o zi fără apă caldă și agent termic",
  "content": "Din cauza avariei apărută pe circuitul primar al rețelei de termoficare, în zona Troianu, Societatea CET Govora SA anunță întreruperea furnizării agentului termic sub formă de încălzire, apă fierbinte și apă caldă de consum în tot municipiul Râmnicu Vâlcea, în data de 6 noiembrie 2024 (miercuri), între orele 08.00 – 19.00.\n\n„Ne cerem scuze pentru disconfortul creat de întrerupere în această perioadă și asigurăm că, împreună cu executantul SC PRELCET SA, vom lua toate măsurile necesare pentru executarea într-un timp cât mai scurt a lucrărilor și reluarea furnizării agentului termic” , se arată în comunicatul semnat de către directorul general al CET Govora SA, ing. Ion Roescu.",
  "metadata": {
    "original_file": "Gazeta_Valceana_0162.html"
  }
}