{
  "title": "Persoana, posibil căzută în apă, la Barajul Vlădești, a fost găsită la Podul de fier din Goranu…tot în apă",
  "content": "Pompierii militari vâlceni au fost solicitați prin SNUAU 112, în data de 18 iunie a.c., la ora 13:45, să intervină pentru căutarea-salvarea unei persoane posibil căzute în râul Olănești, în zona barajului Vlădești. \n\n Au fost alocate de urgență forțe din cadrul Detașamentului de Pompieri Râmnicu Vâlcea, cu o autospecială de intervenție, o autospecială pentru munca operativă cu barcă, precum și o ambulanță SAJ. \n\n Pompierii militari au lansat barca la apă și execută operațiuni specifice de căutare-salvare. \n\n Misiune în desfășurare.\n\nÎn această dimineață (19 iunie, n.r), persoana în cauză a fost găsită în zona podului de fier Goranu, în municipiul Râmnicu Vâlcea, intrat în apă până la mijloc. La locul menționat, ISU Vâlcea a alocat o autospecială de intervenție, o autospecială pentru munca operativă cu barcă, precum și o ambulanță SMURD. Persoana a fost preluată de către echipajul de poliție și apoi predată echipajului SMURD, pentru evaluare. După evaluarea medicală, salvatorii vâlceni au transportat bărbatul la UPU Vâlcea.",
  "metadata": {
    "original_file": "Curierul_0235.html"
  }
}