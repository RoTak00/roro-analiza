{
  "title": "Poliția Română, plecăciune pentru un agent vâlcean",
  "content": "„Alin, polițist în Râmnicu Vâlcea, a trecut ieri prin momente pe care le vrem a fi rare! \n\n „Eram în timpul programului, iar, la un moment dat, spre mine alerga o femeie: Ajutor! A căzut un copil! \n\n Abia am înteles ce spunea, era foarte agitată… \n\n Mi-a indicat locul, un canal lângă râul Olt. Lângă, o bicicletă de copil. \n\n Canalul cu apă era plin de vegetație, iar, undeva acolo, am observat copilul în apă, cu fața în jos. Am intrat imediat, alături de mine a intrat și Dan, un domn din zonă. L-am tras la marginea canalului și am încercat să îl scoatem de acolo… pereții erau prea înalți, așa că am început să îi eliberăm căile respiratorii. \n\n Am așteptat echipele de intervenție, împreună cu care am reușit să îl scoatem pe băiat. Ulterior, a fost transportat la spital, unde a fost îngrijit. \n\n Astăzi am sunat să văd ce face și am primit o veste foarte bună… băiatul a fost transferat într-un salon și este bine!”\n\nAsta ți se datorează ție, Alin! Felicitări pentru o intervenție reușită și o viață salvată!",
  "metadata": {
    "original_file": "Curierul_0240.html"
  }
}