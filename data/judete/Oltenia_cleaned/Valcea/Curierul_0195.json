{
  "title": "Proprietarii animalelor lăsate nesupravegheate pe strada, vor fi amendați",
  "content": "La data de 23 iulie a.c., polițiștii Biroului pentru Protecția Animalelor din cadrul Inspectoratului de Poliție Județean Vâlcea au desfășurat o acțiune pentru prevenirea și combaterea faptelor de natură penală și contravențională, în domeniul protecției animalelor.\n\nAstfel, polițiștii au acționat în localitățile Brezoi, Malaia și Voineasa, în special pentru cei care lasă animalele nesupravegheate pe arterele de circulație rutieră.\n\nÎn urma activităților desfășurate, polițiștii au aplicat 9 sancțiuni contravenționale în valoare totală de 36.500 de lei, dintre care 2 conform Legii nr. 205/2004 privind protecția animalelor , 4 conform Ordonanței de Urgență nr. 155/2001 privind nesterilizarea și neidentificarea prin microcipare, iar 3 sancțiuni contravenționale pentru prevederile Legii nr. 61/1991 R.\n\nAcțiunile de acest tip vor continua pentru a asigura respectarea legislației privind protecția animalelor.",
  "metadata": {
    "original_file": "Curierul_0195.html"
  }
}