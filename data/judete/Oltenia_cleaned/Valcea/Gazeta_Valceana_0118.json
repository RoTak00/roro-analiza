{
  "title": "În această dimineață: A FOST ÎNCHISĂ autostrada între Sibiu și Boița. VEZI cauza",
  "content": "UP-DATE ora 13.45 \n\n CNAIR a anunțat: \n\n „Redeschidem traficul pe autostrada A1, între Sibiu și Boița, începând cu ora 13.45! Având în vedere ameliorarea situației meteorologice din zonă și ieșirea de sub incidența CODULUI ROȘU de viscol, se redeschide circulația pe autostrada A1, între nodurile rutiere Șelimbăr și Boița. Atragem atenția că în continuare este în vigoare un COD PORTOCALIU de vânt puternic până la ora 17.00. Având în vedere că în zonă viscolul bate în continuare cu putere, pe acest sector de autostradă, s-a instituit o limită de viteză de 60 de km/h. Vă rugăm să circulați cu prudență și să adaptați viteza și distanța între autovehicule la condițiile de trafic!” .\n\nAutoritățile au închis sectorul de autostadă dintre Sibiu și Boița în această dimineață de vineri, 22 noiembrie 2024. Măsura a fost necesară din cauza vântului extrem de puternic care bate la rafală cu peste 120 km/h.\n\n„În această zonă este în vigoare și o avertizare cu COD ROȘU pentru vânt puternic și a fost emis și un mesaj RO-Alert. Există riscul real de răsturnare a camioanelor de mare tonaj, mai ales în zona viaductelor. Ne cerem scuze pentru disconfortul creat!” , au anunțat autoritățile.",
  "metadata": {
    "original_file": "Gazeta_Valceana_0118.html"
  }
}