{
  "title": "BAC 2019. Trei medii de 10 în VÂLCEA, după contestații. Ei sunt elevii merituoși!",
  "content": "UPDATE 2: După contestații, s-a modificat și topul celor mai bune licee din Vâlcea în funcție de rezultatele de la BAC. Așadar, dacă Colegiul Național de Informatică “Matei Basarab” rămâne pe primul loc, ei bine Colegiul Național “Alexandru Lahovari” a urcat un loc, iar acum se clasează pe locul II. Liceul de la Brezoi a căzut pe locul III, în timp pe CNI Mircea cel Bătrân rămâne pe locul IV.\n\nUPDATE: Procentul de promovare la BAC în Vâlcea, după contestații, a crescut de la 64,70%, la 66,89%.\n\nA fost îngrijorare mare în ultimele zile în învățământul vâlcean, după ce s-au publicat rezultatele la examenul de bacalaureat. Asta pentru că absolvenții clasei a XII-a nu reușiseră să obțină nicio medie de 10, în ciuda faptului că au intrat în BAC foarte mulți elevi extrem de pregătiți și inteligenți.\n\nIată însă că, după ce au făcut contestații, au apărut și mediile de 10. În urmă cu puțin timp, Ministerul Educației Naționale a publicat rezultatele finale ale bacalaureaului din vara anului 2019, iar la Vâlcea s-au obținut în final trei medii de 10.\n\nTrebuie menționat faptul că aceste contestații au fost corectate la Buzău, iar faptul că mulți elevi din Vâlcea au reușit să obțină medii mult mai mari și să promoveze examenul de bacalaureat (crescând astfel și procentul de promovabilitate în județul nostru) arată doar că centrul de corectură dn București a dat dovadă ori de rea credință, ori bucureștenii au vrut să se răzbune pe provinciali.\n\nRoată Ștefan Cristian de la CN “Mircea cel Bătrân” Râmnicu Vâlcea",
  "metadata": {
    "original_file": "Gazeta_Valceana_0250.html"
  }
}