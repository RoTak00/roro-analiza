{
  "title": "Constantin Rădulescu: „Drumuri complicate, dar în final, bune!”",
  "content": "\"Da, așa este! Spun “în final” pentru că, deși avem o rețea de drumuri județene de peste o mie de kilometri și un buget destul de mic, ne vom ține de cuvânt și kilometru cu kilometru vom reface toată rețeaua de drumuri județene.\n\nAstăzi, am verificat, personal, lucrările pe care colegii mei, de la RAJDP, le-au executat pe drumul județean 703L.\n\nAm reușit să turnăm în acest an aproximativ 5 kilometri de covor asfaltic, însă mai avem mult de lucru.\n\nNu îl putem reabilita doar cu banii Consiliului Județean, dar l-am depus la finanțare pe programul “Anghel Saligny” și vom investi aici 36.010.436,90 lei, bani guvernamentali, pentru a-l reface de la un capăt la altul.\n\nÎn zonele unde s-a turnat asfalt, astăzi, colegii mei, lucrau la acostamente.\n\nPregătim un program ambițios de asfaltare pe drumurile județene și pentru anul care vine.\n\nPână atunci…sănătate și să auzim de bine!\" A declarat Președintele Consiliului Județean Vâlcea, Constantin Rădulescu!",
  "metadata": {
    "original_file": "Cozia_Info_0020.html"
  }
}