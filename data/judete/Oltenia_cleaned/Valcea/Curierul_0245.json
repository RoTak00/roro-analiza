{
  "title": "Lucrăm și facem drumuri bune și pentru mediul privat!",
  "content": "Am vizitat astăzi șantierul deschis în zona LA PROVINCIA din Frâncești, unde colegii de la RAJDP realizează o lucrare cu finanțare din partea investitorului, de cca 1 milion de lei. \n\n Este vorba despre amenajarea zonei de acces către noua unitate de producție a SC AVICARVIL, o investiție care, odată finalizată, va crea cca 1.000 de noi locuri de muncă. \n\n Și noi, CJ Vâlcea, am modernizat drumul județean în această zonă, astfel încât toți cei care își desfășoară activitatea aici, dar și cei care tranzitează zona, să se deplaseze în siguranță, pe un drum bun. \n\n Suntem atenți solicitărilor venite din partea investitorilor, ne dorim o colaborare bună și vom face tot ce ține de noi pentru a-i sprijini, în condițiile legii, pe cei care doresc să-și dezvolte o afacere în județul Vâlcea.",
  "metadata": {
    "original_file": "Curierul_0245.html"
  }
}