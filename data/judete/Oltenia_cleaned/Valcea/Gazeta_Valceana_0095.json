{
  "title": "FOTO. Incendiu la o gospodărie din județ. Proprietarul a suferit atac de panică",
  "content": "În această dimineață de sâmbătă, 23 noiembrie 2024, în jurul orei 08.00, pompierii vâlceni au intervenit pentru stingerea unui incendiu izbucnit la o casă din comuna Lădești. \n\n Au acționat forțe din cadrul Gărzii de Intervenție Măciuca cu două autospeciale de stingere cu apă și spumă, ajutate de SVSU Lădești. La sosirea pompierilor incendiul se manifesta la nivelul acoperișului. \n\n O persoană a suferit un atac de panică, a fost evaluată de echipajul SAJ și a refuzat transportul la spital. \n\n În aceste momente incendiul este localizat și se acționează pentru stingerea ultimelor focare și îndepărtarea efectelor negative ale incendiului.",
  "metadata": {
    "original_file": "Gazeta_Valceana_0095.html"
  }
}