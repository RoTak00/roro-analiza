{
  "title": "3000 de lei amendă pentru că și-a abandonat câinii pe marginea drumului",
  "content": "La data de 24 august 2024, polițiștii Inspectoratului de Poliție Județean Vâlcea – Biroului pentru Protecția Animalelor au fost sesizați de către un bărbat, cu privire la faptul că doi câini au fost abandonați pe marginea unei drum din localitatea Galicea. În urma verificărilor efectuate, polițiștii au identificat persoana care i-a abandonat, fiind vorba despre un bărbat, de 69 de ani, din municipiul Râmnicu Vâlcea. Acesta a fost sancționat contravențional cu amendă în valoare de 3.000 de lei conform Legii nr. 205/2004 privind protecția animalelor. Cățelușii au fost preluați de autoritățile locale, fiind introduși în adăpostul public.\n\nPotrivit legii, abandonarea animalelor constituie contravenție și se sancționează cu amendă între 3.000 și 12.000 de lei.",
  "metadata": {
    "original_file": "Curierul_0172.html"
  }
}