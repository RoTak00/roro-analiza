{
  "title": "Lucrările de amenajare a trotuarelor din comuna Bujoreni, continuă!",
  "content": "Zilele acestea, angajații de la Gospodărire Locală Bujoreni au lucrat în zona de la Capul Piscului, iar la Gura Văii s-a finalizat deja un tronson.\n\n\"La Bujoreni se muncește de zor, pentru că vremea ne permite să continuăm lucrările de amenajare a trotuarelor din comună. După cum bine știți, este vorba despre un proiect amplu, care cuprinde întreaga localitate. Adică, mai pe scurt, vom avea trotuare și rigole pentru captarea apei pluviale în toată comuna Bujoreni.\n\nLucrările vor continua atât timp cât timpul ne va permite, iar atunci când vremea se va înrăutăți și nu se vor putea executa lucrări în exterior, angajații Gospodăririi Locale Bujoreni vor lucra la confecționarea de mobilier stradal (coșuri de gunoi, băncuțe și locuri de joacă) pentru amenajările care urmează a fi făcute de anul viitor.\" A declarat , Gheorghe GÎNGU, primarul comunei BUJORENI",
  "metadata": {
    "original_file": "Cozia_Info_0017.html"
  }
}