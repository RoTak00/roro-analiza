{
  "title": "Nea Gavrilă din Bălteni a împlinit un secol de viață",
  "content": "Nu puțini sunt cei care își doresc să aibă un trai mai bun și să trăiască cât mai mulți ani. Însă, nea Gavrilă din Bălteni se poate lăuda cu acest lucru, având în vedere că în prima zi a lunii aprilie a împlinit un secol de viață.\n\nMomentul aniversar nu a trecut neobservat de autoritățile locale care, în frunte cu primarul Doru Marineață, i-au pregătit câteva surprize unuia dintre cei mai vârstnici localnici ai comunei.\n\nLa cei 100 de ani, edilul a ținut să-i ofere lui nea Gavrilă Cârstea o diplomă aniversară, un buchet mare de flori, tort, șampanie, dar și alte surprize plăcute.\n\nBineînțeles că nu au lipsit nici urările de sănătate și alte urări de bine din partea primarului Doru Marineață.",
  "metadata": {
    "original_file": "Eveniment_De_Olt_0231.html"
  }
}