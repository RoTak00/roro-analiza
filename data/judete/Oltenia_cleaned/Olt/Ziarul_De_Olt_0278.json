{
  "title": "PSD Olt strânge semnături pentru Ciolacu! | Ziarul de Olt",
  "content": "Startul precampaniei electorale la Olt îi găsește pe social democrați în debutul acțiunii de strângere de semnături pentru candidatul la prezidențiale, Marcel Ciolacu. \n\n La Caracal acțiunea începe în strada, la Slatina în sediul organizației județene. \n\n Pe pagina de socializare acțiunea este trecută în revistă pas cu pas, cum ar spune titularul de la Cotroceni aflat la capătul unui al doilea mandat.\n\n„PSD Olt – Start strângere de semnături pentru prezidențiale în Slatina și Caracal. Primirea călduroasă a oamenilor a adus o energie pozitivă, iar noi le mulțumim încă o dată pentru încrederea și votul istoric acordat la alegerile locale. Susținem candidatura lui Marcel Ciolacu pentru președinția României, un om echilibrat și conștient de misiunea importantă pe care o are. Ca premier, Ciolacu a demonstrat deja abilități administrative solide, scoțând țara din multiplele crize sociale provocate de guvernările de dreapta.\n\nElectoratul oltean alege calea sigură p pentru România, având încredere în Marcel Ciolacu ca lider capabil să aducă stabilitate și progres. Oamenii văd în el un om de stat responsabil, care a demonstrat deja că poate gestiona provocările țării și care este pregătit să ducă România pe drumul corect. Marcel Ciolacu va fi un președinte al tuturor românilor, dedicat marilor proiecte naționale și unei Românii așa cum ne-o dorim cu toții. În zilele următoare, vom fi prezenți în toate localitățile, pentru a vă prezenta Calea sigură pentru România”.",
  "metadata": {
    "original_file": "Ziarul_De_Olt_0278.html"
  }
}