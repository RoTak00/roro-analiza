{
  "title": "Olt. Valul de căldură va persista și pe parcursul zilei de marți. Meteorologii au emis Cod galben",
  "content": "Reprezentanții Administrației Naționale de Meteorologie au emis în dimineața zilei de luni, 24 iunie, noi coduri de vreme caniculară. Dacă pe parcursul acestei zile mai multe județe din sudul României, printre care și Olt, vor fi sub Cod portocaliu de v al de căldură persistent, caniculă și disconfort termic accentuat, temperaturile ajungând în termometre, la umbră, până la 35 – 37 de grade Celsius, noaptea fiind și ea tropicală, minima fiind de 20 de grade, în cursul zilei de marți, 25 iunie, valul de căldură va continua să fie persistent, iar disconfortul termic ridicat.\n\nMaximele în termometre vor fi de până la 34 – 35 de grade Celsius, la umbră, mult mai mari față de cele normale la data aceasta.\n\n„Valul de căldură va persista în jumătatea sudică a Olteniei și Munteniei, disconfortul termic se va menține ridicat, indicele temperatură – umezeală (ITU) va atinge pragul critic de 80 de unități și pe alocuri va fi caniculă. Temperaturile maxime, mai mari decât cele normale la această dată, vor fi în general de 34…35 de grade”, au transmis meteorologii.",
  "metadata": {
    "original_file": "Eveniment_De_Olt_0161.html"
  }
}