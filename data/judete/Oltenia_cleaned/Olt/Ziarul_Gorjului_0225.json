{
  "title": "Centrul Cultural Caracal partener cu Muzeul Etnografic al Transilvaniei, în “Alt-Tab-Joc”",
  "content": "În perioada 23-29 iulie, la Cluj va avea loc cea de a II-a ediție a Taberei De dans Românesc, proiect finanțat de Asociația Fondului Cultural Național în parteneriat cu Muzeul Etnografic al Transilvaniei, denumită simbolic “Alt-Tab-Joc”.\n\nEste vorba de o altfel de tabără de jocuri tradiționale , care îmbină nu numai dansul popular românesc dar și elemente de etnografie , folclor și port popular, o serie de jocuri interactive prin care participanții la acest eveniment să poată intra în conract cu tot cea ce înseamnă folclor autentic tradițional românesc atât literar, cât și muzical și coregrafic. Și anul acesta, în parteneriat cu Muzeul Etnografic al Transilvaniei, Centrul Cultural Caracal este reprezentat în cadrul acestui proiect de directorul instituției- Florian Teodorescu și instrumentistul Cătălin Pandurescu- membru al Ansamblului “Romanati”. Timp de trei zile cei doi ambasadori ai Romanațiului vor prezenta frumusețea dansului tradițional și folclorului din zonă . Tabăra de dans își propune pe lângă aducerea în atenție a dansului tradițional arhaic și o serie de manifestări stințifice prin care oamenii de specilitate din România să-și împărtășească experiența și să aducă în lumină rezultatul cercetărilor pe care ei le realizează în zonele din care provin.",
  "metadata": {
    "original_file": "Ziarul_Gorjului_0225.html"
  }
}