{
  "title": "Asistentă medicală din cadrul SJU Slatina a decedat în urma unui tragic accident rutier | Ziarul de Olt",
  "content": "Aurelia Nicoleta Ștefan, asistent medical BFT în cadrul Compartimentului Recuperare Neuromotorie Copii de la Spitalul Județean de Urgență Slatina, a decedat, în dimineața zilei de 10 octombrie, ca urmare a unui tragic accident rutier.\n\n„A venit în Spitalul Județean de Urgență Slatina în anul 1997, a crezut în scopul nobil al binelui făcut pentru copiii aflați în suferință. Drumul vieții curmat brusc, odată cu cel al soțului ei, arată o cale a suferinței produsă de un destin nemilos. Noi, cei din echipa de la Spitalul Județean de Urgență Slatina, suntem alături de cei rămași acasă, acolo unde Aurelia nu va mai veni niciodată! Condoleanțe familiei îndurerate. Dumnezeu să-i ierte!” , transmit reprezentanții SJU Slatina.",
  "metadata": {
    "original_file": "Ziarul_De_Olt_0196.html"
  }
}