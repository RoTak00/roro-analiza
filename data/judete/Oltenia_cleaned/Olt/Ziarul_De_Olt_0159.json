{
  "title": "Ultimele pregătiri înaintea deschiderii circulației pe tronsonul 4 al DEx12 | Ziarul de Olt",
  "content": "Miercuri, 30 octombrie 2024, Cristian Pistol, directorul general al Companiei Naţionale de Administrare a Infrastructurii Rutiere a anunțat faptul că până la sfârșitul lunii noiembrie se va circula pe primii 20 de km, între Colonești și Albota, pe tronsonul 4 al DEx12 Craiova-Pitești. \n\n În acest moment se execută ultimele lucrări înaintea deschiderii circulației. De asemenea, se va circula și pe 7 km de drumuri care vor asigura legătura cu D65 și DN65A prin trei sensuri giratorii (Costești, Broșteni și Albota).\n\n„Ultimele lucrări înaintea deschiderii circulației pe tronsonul 4 al DEx12 (Craiova – Pitești). Până la sfârșitul lunii noiembrie se va circula pe primii 20 de km ai acestui tronson, între Colonești și Albota, dar și pe 7 km de drumuri care vor asigura legătura cu D65 și DN65A prin trei sensuri giratorii (Costești, Broșteni și Albota)” , transmite Cristian Pistol.",
  "metadata": {
    "original_file": "Ziarul_De_Olt_0159.html"
  }
}