{
  "title": "CAS Olt: ”Peste 800 de ședințe decontate lunar pentru pacienții diagnosticaţi cu tulburări din spectrul autist”",
  "content": "CAS Olt a anunțat că copiii și adulții diagnosticaţi cu tulburări din spectrul autist beneficiază de servicii de psihoterapie, consiliere psihologică clinica, consiliere/intervenţie de psihopedagogie specială – logopedie, respectiv intervenții psihologice validate științific în tulburări din spectru autist, inclusiv elaborarea unui plan de intervenție personalizat pentru fiecare pacient.\n\nDurata ședinței de psihoterapie este de 50 de minute iar numărul maxim de ședințe de care poate beneficia un pacient care îndeplinește criteriile de eligibilitate pentru acordarea acestor servicii conexe este de 40/42/44/lună, în funcție de numărul de zile lucrătoare din luna respectivă.\n\n” Pentru fiecare ședință de psihoterapie/de consiliere psihologică clinică/de consiliere sau intervenție de psihopedagogie specială-logopedie, casa de asigurări de sănătate decontează 135 lei. Serviciile conexe pentru persoanele diagnosticate cu tulburări din spectrul autist se acordă în baza recomandării medicului specialist în specialitatea psihiatrie sau psihiatrie pediatrică.\n\nCAS Olt are încheiate contracte pentru efectuarea de servicii conexe pentru persoanele diagnosticate cu tulburări din spectrul autist cu 5 furnizori. Trei dintre aceștia sunt din Slatina și câte unul din Caracal și Balș.\n\nLuna trecută au fost raportate și decontate peste 800 de ședințe pentru 50 de pacienți. ” se arată într-un comunicat de presă.",
  "metadata": {
    "original_file": "Ziarul_Gorjului_0017.html"
  }
}