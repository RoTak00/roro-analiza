{
  "title": "Spectacol Extraordinar de Dragobete",
  "content": "„Dragobetele sărută de 100 de ori Fetele”, este genericul spectacolului oferit de către Primăria Municipiului Caracal prin Centrul Cultural Municipal „Radu Şerban”cu ocazia sărbătoririi zilei de Dragobete în anul Centenarului.\n\nSpectacolul dedicat în exclusivitate iubirii, susţinut de către Ansamblul Folcloric „Romanaţi”, va avea loc joi 22 februarie începând cu orele 18.00 pe scena Teatrului Naţional din Caracal. Regia şi scenografia spectacolului este semnată de Florian Teodorescu, orchestraţia muzicală se va afla sub bagheta dirijorului Daniel Voicu, iar corpul de balet al Ansamblului va evolua sub coregrafia lui Cristian Velea . Se anunţă un spectacol dedicat în exclusivitate dragostei , începutului de Primăvară, un spactacol la care sunt aşteptaţi toţi aceia cărora sufletul le vibrează la iubire, la frumuseţe, la tradiţii şi la tot cea ce reprezintă folclorul românesc. Nu rataţi ! Intrarea este liberă",
  "metadata": {
    "original_file": "Ziarul_Gorjului_0242.html"
  }
}