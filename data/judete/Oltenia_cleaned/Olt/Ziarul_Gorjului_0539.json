{
  "title": "Un bărbat de 47 de ani, din comuna Brastavățu, este căutat de polițiști. Nu a mai fost văzut de trei zile",
  "content": "Poliţiştii din Olt caută un bărbat, în vârstă de 47 de ani, din comuna Brastavățu, județul Olt, care a plecat voluntar de la domiciliu și nu a mai revenit.\n\nFratele bărbatului a alertat autoritățile și spune că nu l-a mai văzut din 21 iunie.\n\n„La data de 23 iunie a.c., în jurul orei 23:00, polițiștii Secției nr. 10 Poliție Rurală Vișina au fost sesizați de un bărbat, cu privire la faptul că, la data de 21 iunie 2022, fratele acestuia, BARBU VIOREL, de 47 de ani, din comuna Brastavățu, județul Olt, a plecat voluntar de la domiciliu și nu a mai revenit”, se arată într-un comunicat al IPJ Olt.\n\nLa momentul plecării era îmbrăcat într-o bluză cu mânecă lungă, de culoare neagră, pantaloni din stofă neagră și papuci albaștri.",
  "metadata": {
    "original_file": "Ziarul_Gorjului_0539.html"
  }
}