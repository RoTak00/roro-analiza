{
  "title": "52 de elevi din două comune din județ au primit tablete cu internet",
  "content": "52 de elevi din două comune ale județului au primit astăzi, 3 aprilie, tablete cu internet. Acestea au fost oferite de USMAV București și au ajuns la 35 de elevi ai Liceului Teoretic „Ion GH. Roșca” din Osica de Sus și 17 elevi de la Liceul Teoretic Iancu Jianu. Sunt elevi din medii dezavantajate, dar cu rezultate bune la învățătură.\n\n„Raportându-ne și la criteriile de performanță legate de rezultatele lor la învățătură pe parcursul anilor de studii, aceste instrumente IT de ultimă generație sunt menite să faciliteze procesul educațional la distanță în contextul pandemiei de COVID-19 care pune elevii în situația să utilizeze diferite platforme online pentru a fi aproape de profesorii lor în vederea pregătirii examenelor de Bacalaureat”, se arată într-un comunicat semnat de reprezentanții Filialei Slatina aFacultății de managemnt și Dezvoltare Rurală din cadrul Universității de Științe Agonomice și Medicină Veterinară din București.\n\nNu toate tabletele au fost împărțite vineri, restul urmând a ajunge la elevi în cursul zilei de luni.\n\nTabletele și abonamentele cu acces nelimitat la internet pentru o perioada de 24 luni și sunt achiziționate de USAMV București, din venituri proprii, prin Fundația USAMV, pentru a se asigura o pregătire eficientă online a elevilor pentru examenul național de Bacalaureat și, ulterior, pentru pregătirea admiterii în universitățile românești. Parteneriatul are ca scop asigurarea unui învățământ echitabil și de calitate pentru elevii din mediul rural, mai ales în condițiile actuale, când cursurile sunt suspendate pe fondul crizei cu noul coronavirus.",
  "metadata": {
    "original_file": "Ziarul_Gorjului_0179.html"
  }
}