{
  "title": "Performanță remarcabilă pentru Gavrilă Cătălin-Adrian, pompier în cadrul Detașamentului Caracal | Ziarul de Olt",
  "content": "În perioada 18-20 septembrie, în Craiova, s-a desfășurat etapa finală a Cupei Asociației Sportive a Pompierilor din România la fotbal-tenis. La această competiție participă cei mai buni sportivi din cadrul Inspectoratului General pentru Situații de Urgență. \n\n Gavrilă Cătălin-Adrian, pompier în cadrul Detașamentului Caracal, a reușit să câștige în acest an al 12-lea titlu de campion național la fotbal-tenis.\n\n„Performanță remarcabilă pentru colegul nostru, GAVRILĂ Cătălin-Adrian, pompier în cadrul Detașamentului Caracal, care a reușit să-și adjudece în acest an al 12-lea titlu de campion național la fotbal-tenis. În perioada 18-20 septembrie, în municipiul Craiova, s-a desfășurat etapa finală a Cupei Asociației Sportive a Pompierilor din România la fotbal-tenis, competiție la care participă cei mai buni sportivi din cadrul Inspectoratului General pentru Situații de Urgență. Cătălin se poate mândri cu titlul de campion național timp de 10 ani consecutiv, alte două medalii de aur și medalii de argint și bronz la toate edițiile la care a participat. Inspectoratul pentru Situații de Urgență Olt a fost reprezentat la această competiție și de echipa formată din ȘOCAE Ionuț-Daniel și COSTEA Marius-Adinel, care a avut evoluții apreciate. Felicitări, băieți! Suntem mândri de reușitele voastre!” , transmit reprezentanții ISU Olt.",
  "metadata": {
    "original_file": "Ziarul_De_Olt_0254.html"
  }
}