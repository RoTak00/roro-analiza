{
  "title": "Lansare de carte",
  "content": "Luni 19 martie a.c. începând cu orele 19,Teatrul Naţional din Caracal va fi gazda lansării de carte „TU CE-AI FĂCUT ASTĂZI ?”-autor Ovidiu Scridon. Născut în oraşul Târnăveni din judeţul Mureş, Ovidiu Scridon spune despre el că este un om liber.”Am dobândit acest spirit de mic… am fost, pentru mai multi ani paraşutist sportiv, iar primele performanţe sunt legate de acestă opţiune. Mă pot lăuda chiar că mi s-au împlinit aproape toate visele importante. N-am de gând să vă dezvălui secretul, dar cred că ţine de universul în care trăiesc şi din care fac parte chitara, poezia, călătoriile şi alte vicii inofensive. Obişnuiesc să privesc oamenii în ochi, mă bucur uneori de lucruri aparent nesemnificative, caut firescul în relaţiile cu semenii şi întotdeuna îmi place să savurez partea plină a paharului. Toate acestea îmi permit să am un fond pozitiv şi mai mult decât atât să rămân un om liber.” Odată cu lansarea cărţii, Ovidiu Scridon un fin cunoscător al muzicii folk, va susţine şi un concert de chitară.",
  "metadata": {
    "original_file": "Ziarul_Gorjului_0240.html"
  }
}