{
  "title": "Primele peste o sută de locuri anunțate de angajatori la Bursa pentru absolvenți de la Slatina și Caracal, de peste o săptămână",
  "content": "Agenţia Judeţeană pentru Ocuparea Forţei de Muncă Olt organizează peste o săptămănă, adică vineri, 11 octombrie 2024, începând cu ora 09:00, Bursa locurilor de muncă pentru absolvenți. Locaţiile de desfăşurare sunt în municipiul Slatina – Casa Tineretului, zona Vălcea, strada Ecaterina Teodoroiu, nr. 1, și municipiul Caracal, la sediul Agenției Locale, strada Toma Rusca, nr. 3. Iar primii angajatori au fost deja au venit cu o ofertă de peste o sută de joburi, după ce au fost contactați de reprezentanții AJOFM Olt.\n\n„genţia Judeţeană pentru AOcuparea Forţei de Muncă Olt a demarat acţiunea de contactare a agenţilor economici în vederea identificării unui număr cât mai mare de locuri de muncă vacante, din diverse domenii de activitate, care să fie oferite participanţilor la bursă. Pentru aceasta actiune au fost contactaţi 108 angajatori, din care 19 au confirmat participarea, cu un număr total de 126 locuri de muncă vacante, din care două sunt destinate persoanelor cu studii superioare, principalele meserii fiind: economist, lucrător comercial, agent de securitate, tipograf, confecționer textile, manipulant marfă, confecționer asamblor articole din textile și muncitori necalificați”, a declarat Elena Iordache, purtător de cuvânt al AJOFM Olt.\n\nPotrivit sursei citate, bursa este destinată absolvenților, dar orice persoană aflată în căutarea unui loc de muncă poate participa, indiferent de vârstă și de calificarea profesională.\n\nTotodată, AJOFM Olt reamintește faptul că participarea la bursa de joburi este gratuită atât pentru angajatori, cât și pentru persoanele aflate în căutarea unui loc de muncă.",
  "metadata": {
    "original_file": "Eveniment_De_Olt_0094.html"
  }
}