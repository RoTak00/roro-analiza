{
  "title": "Caracal. Momente speciale dedicate Zilei Unirii Principatelor Române | Ziarul de Olt",
  "content": "Vineri, 24 ianuarie, la ora 11:00, pe Platoul din fața Primăriei, vor fi organizate momente speciale dedicate Zilei Unirii Principatelor Române.\n\nPrimăria municipiului Caracal, alături de Centrul Cultural Municipal „Radu Șerban” Caracal, organizează un program artistic deosebit, ce va culmina cu o reproducere istorică a momentului de la 24 ianuarie 1859, avându-i în prim-plan pe Alexandru Ioan Cuza și Mihail Kogălniceanu.\n\n„Hai să dăm mână cu mână….. Păstrăm tradiția și mâine, 24 ianuarie, la ora 11:00, ne întâlnim pe Platoul din fața Primăriei pentru momente speciale dedicate Zilei Unirii Principatelor Române. Ne prindem în Hora Unirii și cinstim împreună istoria noastră! Primăria Municipiului Caracal, împreună cu Centrul Cultural Minicipal „Radu Șerban” Caracal, organizează un program artistic care va culmina cu reproducerea unei secvențe istorice a momentului 24 ianuarie 1859, având ca personaje centrale Alexandru Ioan Cuza și Mihail Kogălniceanu” , transmit reprezentanții Primăriei Caracal.",
  "metadata": {
    "original_file": "Ziarul_De_Olt_0011.html"
  }
}