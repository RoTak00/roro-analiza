{
  "title": "În acest weekend, jandarmii olteni vor asigura un climat sigur cu ocazia desfăşurării unor evenimente sportive și cultural-artistice | Ziarul de Olt",
  "content": "În acest weekend, jandarmii olteni vor asigura un climat sigur cu ocazia desfăşurării unor evenimente sportive și cultural-artistice, în mai multe locații din zona de competență. Vor fi asigurate măsurile de ordine publică la meciurile de fotbal ACS Vedița Colonești – Cetate Turnu Măgurele , vineri 13 septembrie și CSO Petrolul Potcoava – CS Dinamo București, ACS Oltul Curtișoara – SCM Dunărea Giurgiu , sâmbătă 14 septembrie . \n\n Vineri și sâmbătă vor fi asigurate măsurile de ordine publică la manifestarea promoțională „South Side Biker Fest” din municipiul Slatina, iar sâmbătă 14 septembrie la manifestarea cultural-artistică „Bâlci Anual” , în comuna Vișina. \n\n\n\n„Pentru a preveni eventualele incidente care pot duce la tulburarea ordinii și liniștii publice, jandarmii olteni recomandă tuturor participanților la aceste evenimente să adopte un comportament civilizat, să respecte regulile stabilite de către organizatori, să evite conflictele de orice natură, să acorde o atenție sporită copiilor, dacă sunt însoțiți de aceștia și să aibă grijă de bunurile personale, iar în cazul în care sunt martorii săvârşirii unor fapte de natură antisocială să solicite intervenţia sau sprijinul jandarmilor aflați în misiune” , a transmis IJJ Olt.",
  "metadata": {
    "original_file": "Ziarul_De_Olt_0273.html"
  }
}