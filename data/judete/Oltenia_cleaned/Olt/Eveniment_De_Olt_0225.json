{
  "title": "CAO: Strada Aleea Tipografului, blocată miercuri având în vedere că se demolează Castelul de Apă. Ce trebuie să facă locuitorii din zonă",
  "content": "Compania de Apă Olt a transmis luni, 8 aprilie 2024, că pe parcursul zilei de miercuri, 10 aprilie, strada Aleea Tipografului este blocată, iar cetățenii care locuiesc în zonă sunt rugați să elibereze parcările. Motivul? Se demolează ultima porțiune a Castelului de Apă din incinta punctului de lucru al companiei.\n\n„Compania de Apă Olt, prin antreprenorul care se ocupă de execuția lucrării, va începe operațiunile de punere la sol a ultimei părți din Castelul de Apă, de pe strada Tipografului, din municipiul Slatina, miercuri, 10 aprilie. Strada Aleea Tipografului va fi blocată pe tot parcursul zilei. De asemenea, le solicităm cetățenilor care parchează mașinile în zonele cuprinse între străzile Aleea Tipografului – poarta ISU Olt – Toamnei și Primăverii să elibereze parcările!”, au transmis reprezentanții CAO.\n\nn acest sens, potrivit sursei citate, la scările de bloc din zona intervenției au fost afișate anunțuri.",
  "metadata": {
    "original_file": "Eveniment_De_Olt_0225.html"
  }
}