{
  "title": "Laurențiu Păștinaru, președintele ANPM, vizită de lucru la sediul APM Olt din Slatina",
  "content": "Laurențiu Alexandru Păștinaru, președintele Agenției Naționale pentru Protecția Mediului, a efectuat joi, 16 ianuarie 2025, o vizită de lucru la sediul Agenției pentru Protecția Mediului Olt din Slatina, instituție al cărei director executiv este Cristina Florescu.\n\nPotrivit unui comunicat remis de instituția din subordinea Ministerului Mediului, Apelor și Pădurilor, președintele ANPM a purtat discuții cu toți salariații APM Olt, efectuând vizite în fiecare biroru al instituției, atât pentru a-i cunoaște pe angajați, cât și pentru a afla viziunea acestora cu privire la activitatea desfășurată.\n\n„În cadrul intâlnirii cu reprezentanții conducerii Agenției pentru Protecția Mediului Olt, președintele Agenției Naționale pentru Protecția Mediului, domnul Laurențiu Alexandru Păștinaru, a purtat discuții pentru îmbunătățirea și eficientizarea activității instituției. De asemenea, președintele ANPM a asigurat conducerea APM Olt de toată susținerea sa pentru realizarea proiectelor și obiectivelor propuse de agenție în anul 2025”, a spus Cristina Florescu, directorul instituției oltene.",
  "metadata": {
    "original_file": "Eveniment_De_Olt_0013.html"
  }
}