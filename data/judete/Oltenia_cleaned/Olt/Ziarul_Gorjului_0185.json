{
  "title": "Elevii de clasa a VIII-a vor susține simularea în martie",
  "content": "Elevii de clasa a VIII-a vor susține simularea pentru Evaluarea Națională 2020 înainte de vacanța de Paște, în ultima săptămână din luna martie, potrivit unui proiect de ordin discutat în Consiliul de Dialog Social de la Ministerul Educației, obținut de HotNews. Anul acesta, MEC nu mai organizează simulare pentru clasa a VII-a, din cauză că elevii de clasa a VII-a vor susține examenul după o altă programă școlară.\n\nCalendarul pentru Simularea Evaluării Naționale 2020 pentru elevii clasei a VIII-a este următorul: \n\n \n\n 23 martie 2020 Limba şi literatura română – probă scrisă\n\nPotrivit ordinului propus de Ministerul Educației, rezultatele obținute de elevi la simularea Evaluării Naționale 2020 pentru absolvenții clasei a VIII-a în anul școlar 2019 – 2020 sunt analizate la nivelul fiecărei unități de învățământ în care s-au desfășurat aceste simulări, prin discuții individuale cu elevii, dezbateri la nivelul clasei, ședințe cu părinții, precum și la nivelul consiliului profesoral, în vederea adoptării unor măsuri pentru îmbunătățirea performanțelor școlare.\n\nNotele obținute la simulările naționale nu se trec în catalog. Prin excepție, la solicitarea scrisă a elevului, notele obținute la simulările naționale pot fi trecute în catalog. Rezultatele obținute la simulările naționale nu vor fi afișate și nu vor fi făcute publice.",
  "metadata": {
    "original_file": "Ziarul_Gorjului_0185.html"
  }
}