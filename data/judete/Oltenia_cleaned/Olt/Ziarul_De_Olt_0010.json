{
  "title": "Reparații la podul rutier peste Olt la Slatina. Trafic deviat pe DEx12 | Ziarul de Olt",
  "content": "Compania Națională de Administrare a Infrastructurii Rutiere, prin DRDP Craiova, a inițiat procedura de achiziție publică pentru lucrările de reparații la podul rutier peste râul Olt, situat pe DN65, la km 48+570.\n\nAvând în vedere că traficul de tranzit a fost preluat în mare măsură de DEx12 Craiova – Pitești, lucrările vor presupune închiderea circulației pe pod și redirecționarea vehiculelor pe DEx12, între nodurile rutiere de la km 35+700 (Găneasa/Piatra Olt) și km 57+720 (Valea Mare).\n\nPe lângă reparațiile structurale, proiectul include și lucrări de relocare și protejare a instalațiilor: conductele de apă de sub trotuare și rețelele de telecomunicații de pe pod.\n\nValoarea estimată a investiției este de 22.599.917,51 lei (fără TVA), iar durata lucrărilor este de 12 luni. Mai multe detalii despre licitație pot fi găsite aici .",
  "metadata": {
    "original_file": "Ziarul_De_Olt_0010.html"
  }
}