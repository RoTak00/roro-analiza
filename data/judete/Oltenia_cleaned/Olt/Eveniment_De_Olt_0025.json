{
  "title": "Cu cât a mai crescut salariul oltenilor. Care este domeniul în care se câștigă cel mai bine",
  "content": "Salariul mediu net al unui angajat din judeţul Olt a fost de 4.642 lei în a doua lună a toamnei anului 2024 şi a crescut cu 7,8% faţă de aceeaşi lună a anului trecut, când a fost de 4.642 lei, și o scădere de 0,2 la sută față de luna septembrie, când era de 4.631 lei, transmit reprezentanţii Direcţiei Regionale de Statistică. Acest lucru a făcut ca Oltul să ocupe locul 19 în clasamentul județelor ordonate descrescător, privind câştigul salarial. Și în octombrie cei mai mulţi bani au fost câştigați de un salariat oltean care lucrează în domeniul industrie și construcții.\n\nUn angajat din acest domeniu a avut un salariu de peste 4.700 de lei, câștigul în domeniul industrie și construcții fiind în scădere cu aproximativ 0,6% față de luna septembrie 2024.\n\n„Pe sectoare ale economiei, comparativ cu luna anterioară, câştigul salarial mediu net în agricultură, silvicultură şi pescuit a crescut cu 1,7 la sută (4.341 lei faţă de 4.270 lei), în industrie şi construcţii înregistrându-se o scădere de 0,6% (4.715 lei versus 4.743 lei), iar în sectorul servicii s-a înregistrat o creștere de 0,8 la sută (4.624 lei față de 4.585 lei). Cel mai mare câştig salarial mediu net obținut în luna octombrie 2024 s-a regăsit în industrie şi construcţii, respectiv 4.715 lei”, spun statisticienii olteni.\n\nDin nefericire, în luna a doua a toamnei 2024 efectivul salariaţilor din judeţ a fost în scădere. Numărul angajaţilor a fost de 77.568 persoane, mai mic cu 116 persoane faţă de luna octombrie 2023, când numărul acestora a fost de 77.684. Din totalul salariaţilor înregistrat la nivel naţional, efectivul judeţului Olt deține o pondere de 1,4%.",
  "metadata": {
    "original_file": "Eveniment_De_Olt_0025.html"
  }
}