{
  "title": "Câți olteni și-au găsit un job în primele opt luni ale anului, prin intermediul AJOFM Olt",
  "content": "Peste 3.200 de persoane fără un loc de muncă din județ au fost angajate, în primele opt luni ale acestui an, prin intermediul Agenţiei Judeţene pentru Ocuparea Forţei de Muncă Olt. Mai mult de jumătate din acestea provin din mediul rural, adică peste 1.800, în timp ce puțin peste 1.500 au peste 45 de ani.\n\nDatele AJOFM Olt arată că în primele opt luni ale lui 2024, ca urmare a serviciilor şi măsurilor de stimulare a ocupării forţei de muncă oferite, au fost încadrate în muncă nu mai puţin de 3.285 persoane. Din totalul acestora, 1.521 au peste 45 de ani, 640 au vârsta cuprinsă între 35 și 45 de ani, 530 au între 25 și 35 de ani, iar 534 sunt tineri sub 25 de ani.\n\nÎn funcție de rezidență, 1.456 persoane angajate în perioada de referință provin din mediul urban, iar 1.823 persoane sunt din mediul rural.\n\nNivelul de pregătire al şomerilor pentru care AJOFM a identificat un loc de muncă până la data de 31 august arată că cei mai mulţi au studii liceale și postliceale – 1.239, aceştia fiind urmaţi de cei fără studii și cu studii gimnaziale – 1.164 şi profesionale – 735, iar 147 sunt cu studii universitare. Din totalul persoanelor angajate prin intermediul instituţiei, 3.393 fac parte din categoria celor greu sau foarte greu ocupabile, potrivit statisticilor agenției. Reprezentanţii AJOFM Olt.\n\nAceeași sursă mai arată că 11.687 de olteni au beneficiat în primele opt luni ale anului 2024 de asistenţă pentru înregistrarea în evidenţă ca persoane aflate în căutarea unui loc de muncă, în vederea asigurării protecţiei sociale privind acordarea indemnizaţiei de şomaj sau cuprinderea în măsuri active.",
  "metadata": {
    "original_file": "Eveniment_De_Olt_0099.html"
  }
}