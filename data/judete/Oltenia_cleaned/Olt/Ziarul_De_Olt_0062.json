{
  "title": "„Slatina de Poveste” merge cu Autobuzul lui Moș Crăciun | Ziarul de Olt",
  "content": "Magia sărbătorilor, în parteneriat cu „Slatina de Poveste” aduce „Autobuzul lui Moș Crăciun”.\n\n„Autobuzul lui Moș Crăciun” este o idee minunată care aduce spiritul sărbătorilor mai aproape de comunități. Decorat festiv, plin de luminițe colorate, acest autobuz special va circula pe un traseu special, oferind multă bucurie pentru cei mici.\n\nTraseul: Parcul Tineretului – bulevardul A.I.Cuza – magazinul Oltul (tur-retur), în perioada 9-22 decembrie, de luni până joi în intervalul 16:30-18:30 și vineri-duminică în intervalul 16:30-21:00.\n\n„Pentru a aduce magia sărbătorilor în rândul celor mai mici dintre locuitorii Municipiului Slatina, am pregătit un traseu special „Autobuzul lui Moș Crăciun”. Acesta va avea curse regulate, pe traseul: Parcul Tineretului – bld. A.I. Cuza – magazinul Oltul (tur – retur), în perioada 9-22 decembrie, de luni până joi în intervalul 16:30 – 18:30 și vineri – duminică în intervalul 16:30 – 21:00! Călătoriile cu Autobuzul lui Moș Crăciun sunt gratuite” , transmit reprezentanții Primăriei Slatina.",
  "metadata": {
    "original_file": "Ziarul_De_Olt_0062.html"
  }
}