{
  "title": "Ansamblul Folcloric“Romanați” ,ambasadorul dansului și cântului romanațean",
  "content": "La finele săptămânii trecute Ansamblul Folcloric Romanați al Centrului Cultural Municipal Caracal, a fost invitat de Centrul de Creație Caraș-Severin la cea de a 48- a ediție a Festivalului Internațional de folclor “Hercules” , defășurat la Herculane. Festivalul de la Herculane se află într-un circuit legat de manifestările folclorice care se desfășoară la Reșița și la Timișoara.\n\n„ La Herculane, Ansamblul Folcloric Romanați, după parada portului popular, a susținut un spectacol la grădina de vară din stațiune, un spectacol foarte bine primit și apreciat de oraganizatori și spectatori. Ansamblul a fost în formulă lărgită cu o parte din copii care frecventează cercul de nai, formația de dansuri binențeles în formulă completă și Taraful Ansamblului folcloric Romanați condus de Daniel Voicu și întărit și de data aceasta de prietenul și colaboaratorul nostru Marius Oprea de la Constanța. A doua zi Ansamblul Folcloric Romanați a fost , invitat de onoare la un eveniment folcloric dedicat Centenarului României “Reșița Custom”. Timp de o oră așa cum au dorit organizatorii, Ansamblul a susținut un spectacol destul de complex în care s-au împletit dansurile populare roamanațene cu cântecele soliștilor vocali și instrumentiști ” , a declarat Florin Teodorescu, directorul Centrului Cultural Municipal Caracal.\n\nAu fost două zile în care Ansamblul Folcloric “Romanați “ au încântat Banatul prin dans, cântec, port popular și virtuozitate, într-un cuvânt spectacol.., un spectacol apreciat la scenă deschisă de spectatorii bănățeni.",
  "metadata": {
    "original_file": "Ziarul_Gorjului_0226.html"
  }
}