{
  "title": "Pacienții nu trebuie să plătească testul Covid-19 la internarea într-o unitate sanitară",
  "content": "Unităţile sanitare publice au obligaţia de a asigura accesul pacienţilor la servicii medicale fără prezentarea rezultatului unui test pentru detecţia infecţiei cu virusul SARS-CoV-2.\n\nCosturile activității de screening sunt suportate de către unitatea sanitară publică din venituri proprii. Astfel, pacienții nu trebuie să plătească testul COVID-19 la internarea într-o unitate sanitară publică.\n\n” Potrivit Ordinului Ministrului Sănătăţii nr. 2.675 din 8 septembrie 2022, pentru aprobarea unor măsuri ce se aplică de unitățile sanitare, în domeniul sănătății publice, în situații de risc epidemiologic de infectare cu virusul SARS-CoV-2, unităţile sanitare publice au obligaţia de a asigura accesul pacienţilor la servicii medicale fără prezentarea rezultatului unui test pentru detecţia infecţiei cu virusul SARS-CoV-2.\n\nÎn vederea prevenirii și limitării infecţiilor asociate asistenţei medicale, unitățile sanitare publice pot organiza testarea pacienților pentru detecția infecției cu virusul SARS-CoV-2, în cadrul activității de screening la internare. ” transmite CAS Olt.",
  "metadata": {
    "original_file": "Ziarul_Gorjului_0081.html"
  }
}