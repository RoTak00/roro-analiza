{
  "title": "Blocul Medicală din cadrul Spitalului Slatina, modernizat",
  "content": "Spitalul Județean de Urgență Slatina marchează încheierea unui amplu proiect de modernizare și reabilitare completă a Blocului Medicală, clădire construită în anul 1976. Prin acest demers, clădirea a fost transformată într-un spațiu medical modern, sigur și eficient, adaptat cerințelor actuale ale pacienților și personalului medical. Proiectul a fost realizat cu sprijinul Consiliului Județean Olt, utilizând fonduri proprii și fonduri europene nerambursabile.\n\nCu o valoare totală de 18 milioane de lei, proiectul s-a desfășurat în două etape:\n• Modernizare, Reabilitare și Recompartimentare Bloc Medicală – o investiție de 10 milioane de lei din bugetul județului;\n• Reabilitare termică pentru creșterea eficienței energetice – finanțare de 8 milioane de lei prin Planul Național de Redresare și Reziliență (PNRR).\n\nAceste lucrări nu sunt doar cifre sau obiective tehnice. Ele înseamnă un mediu mai sigur pentru pacienți, condiții mai bune de lucru pentru personalul medical și, mai ales, o șansă la îngrijire de calitate pentru cei care trec pragul spitalului.\n• instalarea unui lift nou, care oferă pacienților și personalului acces mai ușor și sigur,\n• dotarea cu instalații de gaze medicale, esențiale în îngrijirea pacienților,",
  "metadata": {
    "original_file": "Ziarul_Gorjului_0005.html"
  }
}