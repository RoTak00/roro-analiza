{
  "title": "Cupa Primăverii la minifotbal de la Cungrea, organizată și în acest an de senatorul Liviu Voiculescu",
  "content": "Fost primar al localității sale natale, Cungrea, acum senator PSD de Olt, Liviu Voiculescu păstrează și anul acesta tradiția, organizând în comuna din nordul județului o nouă ediție a competiției sportive „Cupa Primăverii la minifotbal”.\n\nEste ediția cu numărul VIII și este programată a se desfășura în ziua de Florii, cu începere de ora 14:00, pe terenul sintetic din Oteștii de Sus.\n\nPotrivit lui Cosmin Vlad, primarul din Cungrea, ca și participanți sunt acceptați doar jucători din satele comunei oltene.\n\n„Continuând o tradiție de peste opt ani, vă invităm duminică, 28 aprilie, începând cu ora 14:00, la ediția a VIII-a a Cupei Primăverii la minifotbal, pe terenul sintetic din satul Oteștii de Sus. Vor fi acceptați doar jucători din satele comunei noastre. Fiind și marea sărbătoare a Floriilor, vă așteptăm cu mic cu mare să petrecem câteva ore minunate împreună, așa cum o facem noi, cungrenii, an de an. Organizator este senatorul Liviu Voiculescu”, a declarat edilul Cosmin Vlad.",
  "metadata": {
    "original_file": "Eveniment_De_Olt_0218.html"
  }
}