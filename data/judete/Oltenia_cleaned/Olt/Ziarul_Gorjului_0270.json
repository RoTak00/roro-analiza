{
  "title": "Fondul de carte al Bibliotecii „Virgil Carianopol” din Caracal, a fost mutat la Şcoala „Nicolae Titulescu”",
  "content": "Cele 60.000 de volume de carte deţinute de Biblioteca caracaleană au fost deja mutate. O parte, mai precis 30.000 de volume care erau solicitate mai des de cititori, au fot mutate la Şcoala Gimnazială „Nicolae Titulescu” situată pe strada General Magheru şi timp de aproximativ 2 ani şi jumătate vor putea fi slicitate de către cititori de la această adresă. Restul de 30.000 de volume au fost depozitate şi conservate la „Casa Titulescu” de pe strada „Iancu Jianu”.\n\nÎn acestă perioadă, proiectul de modernizare şi consolidare a lăcaşului de cultură caracalean, se află în procedura de licitaţie pentru stabilirea constructorului.\n\nLucrările de restaurare şi consolidare a imobilului amplasat pe strada „Iancu Jianu” Nr.18 A, vor începe la începutul lunii aprilie a acestui an şi vor dura până în anul 2020.\n\nLa jumătatea anului trecut, Liviu Radu- primarul municipiului Caracal semna contracul de finanţare a proiectului de modernizare şi consolidare a Bibliotecii, alături de reprezentanţii Agenţiei de Dezvoltare Regională Sud – Vest Oltenia.\n\nFinanţarea proiectului din fonduri europene prin Programul Operaţional Regional 2014 – 2020, Axa prioritară 5, în valoare de 102 miliarde de lei vechi este nerambursabilă.\n\nÎn urma amplului proces de restaurare şi modernizare care va fi finalizat la jumătatea anului 2020, Biblioteca Municipală „Virgil Carianopol” pe lângă dotarea cu echipamente moderne , va avea un atelier de conservare a cărţii, o sală multimedia, o ludotecă şi o sală de spectacole, devenind astfel cea mai modernă instituţie de profil din judeţul Olt.",
  "metadata": {
    "original_file": "Ziarul_Gorjului_0270.html"
  }
}