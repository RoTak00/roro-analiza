{
  "title": "Teren nou de fotbal la Caracal | Ziarul de Olt",
  "content": "Deputatul de Olt, Adrian Chesnoiu împreună cu primarul municipiului Caracal, Ion Doldurea, au mers pe șantierul noii Baze sportive ce va fi construită la Caracal. Terenul de fotbal va avea nocturnă, vestiare și tribune, dar și un teren multifuncțional cu suprafață de tartan. Acesta va fi omologat pentru meciuri până la Divizia B și va fi dat în folosință peste aproximativ un an. Proiect va fi finanțat prin Compania Națională de Investiții.\n\n„Din toamna anului viitor jucăm fotbal în Caracal pe un teren nou, omologat pentru meciuri până la Divizia B. Pasiunea mea pentru fotbal, amintirea anilor copilăriei și adolescenței când și eu practicam sportul rege la clubul din Caracal mă determină să susțin cu plăcere demersurile de dezvoltare a bazei sportive din oraș. Împreună cu Ion Doldurea, primarul Municipiului Caracal, am fost pe șantierul noii Baze sportive, un proiect finanțat prin CNI. Facem teren de fotbal cu nocturnă, vestiare și tribune, dar și un teren multifuncțional cu suprafață de tartan. Este important că vom avea pentru tinerii din Caracal și din localitățile limitrofe un centru sportiv multifuncțional modern” , este mesajul deputatului Chesnoiu.",
  "metadata": {
    "original_file": "Ziarul_De_Olt_0214.html"
  }
}