{
  "title": "Măsuri de prevenire a gripei și infecțiilor respiratorii la Spitalul Județean de Urgență Slatina | Ziarul de Olt",
  "content": "Pentru a preveni și limita răspândirea virusurilor respiratorii, inclusiv gripa și SARS-CoV-2, Spitalul Județean de Urgență Slatina a implementat mai multe măsuri, având ca scop protejarea pacienților și a personalului medical.\n\n1. Testare suplimentară: Pacienții din Urgențe, cei internați, programați sau cu simptome respiratorii vor beneficia de testări Antigen COVID-19 și gripal.\n\n2. Sector pediatric dedicat: La etajul VII al Pavilionului Materno-Infantil au fost organizate 14 paturi pentru cazuri confirmate și 3 pentru suspiciuni.\n\n3. Izolare: Pacienții confirmați cu gripă vor fi izolați în saloane speciale, transferul la Boli Infecțioase fiind realizat doar dacă este necesar.\n\n4. Restricții pentru vizite: Vizitele sunt suspendate în secțiile Pediatrie și Boli Infecțioase, iar în celelalte secții sunt limitate la 15 minute.\n\n5. Mască de protecție: Este obligatorie pentru personalul medical și recomandată pacienților cu simptome respiratorii.\n\n6. Respectarea capacității saloanelor: Se testează imediat pacienții cu simptome, iar izolarea este aplicată conform reglementărilor.\n\n7. Igienă strictă: Suprafețele sunt igienizate constant, iar spațiile sunt bine ventilate.\n\n8. Limitarea mutărilor pacienților: Testări rapide pentru gripă și COVID-19 sunt efectuate înaintea relocărilor. \n\n \n\n Apel către populație: \n\n Spitalul solicită vizitatorilor să reducă vizitele la spital la situații strict necesare, contribuind astfel la prevenirea răspândirii infecțiilor prin evitarea aglomerației și respectarea măsurilor de protecție.",
  "metadata": {
    "original_file": "Ziarul_De_Olt_0008.html"
  }
}