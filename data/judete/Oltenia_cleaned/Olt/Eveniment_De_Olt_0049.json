{
  "title": "Cursuri de ajutor de bucătar, manichiurist și îngrijitor spații verzi pentru șomeri, organizate în ultima lună a anului de AJOFM Olt",
  "content": "Agenţia Judeţeană pentru Ocuparea Forţei de Muncă Olt și-a propus ca, în ultima lună a anului 2024, să organizeze trei programe de formare profesională pentru un număr de 42 de persoane din județ aflate în căutarea unui loc de muncă. După urmarea acestor cursuri, oltenii pot deveni ajutor de bucătar, manichiurist sau îngrijitor spații verzi.\n\n„Principalele meserii/ocupații, în funcție de numărul de participanți, pentru care se vor organiza programe de formare profesională gratuite pentru șomeri sunt ajutor de bucătar – 14 persoane, manichiurist – 14 persoane și îngrijitor spații verzi – 14 persoane. Serviciile de formare profesională sunt gratuite pentru şomerii indemnizaţi şi neindemnizaţi înregistraţi în evidenţa Agenţiei Judeţene pentru Ocuparea Forţei de Muncă Olt, iar persoanele care realizează venituri pot urma aceste cursuri suportând contravaloarea lor”, transmit reprezentanții instituției.\n\nPentru detalii suplimentare, cei interesaţi de unul dintre cele trei programe organizate de AJOFM Olt în decembrie 2024 se pot adresa reprezentanților instituției la sediul din municipiul Slatina, de pe strada Crișan, nr. 31 bis, sau la numărul de telefon 0249.438.595, tasta 7.",
  "metadata": {
    "original_file": "Eveniment_De_Olt_0049.html"
  }
}