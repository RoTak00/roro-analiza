{
  "title": "Garda de Mediu Olt a închis și amendat cu 50.000 de lei o topitorie de pe strada Constructorului din Slatina",
  "content": "Situată pe strada Constructorului din municipiul Slatina, o topitorie a fost amendată cu 50.000 de lei de comisarii Gărzii Naționale de Mediu – Comisariatul Județean Olt ca urmare a unui control efectuat pe timp de noapte. Totodată, în urma neregulilor închise topitoria de metale a fost închisă până la remedierea problemelor cu care se confruntă.\n\nConcret, comisarii de mediu olteni au descoperit în atmosferă emisii consistente de noxe, cauza fiind o instalație de topire-turnare a societății care era defectă.\n\nPotrivit lui Gheorghe Neacșa, comisarup șef Gărzii de Mediu Olt, procesul tehnologic al topitoriei a fost oprit până la remedierea situației, amenda primită pentru că nu au raportat incidentul fiind de 50.000 de lei.\n\n„Continuă acțiunile nocturne ale Gărzii de Mediu Olt cu privire la calitatea aerului înconjurător în municipiul Slatina. În urma ultimelor verificări s-a constatat că din activitatea unei societăți se emiteau în atmosferă emisii consistente de noxe. Din verificările efectuate s-a constatat că instalația de topire-turnare era în avarie din cauza unor probleme tehnice și s-a dispus oprirea procesului tehnologic până la remedierea deficiențelor. Pentru că nu a anunțat incidentul la GNM – CJ Olt, societatea a fost sancționată contravențional cu amendă în valoare de 50.000 de lei, conform prevederilor Ordonanței de Urgență a Guvernului 195 din 2005, cu modificările și completările ulterioare”, a spus declarat Gheorghe Neacșa.",
  "metadata": {
    "original_file": "Eveniment_De_Olt_0075.html"
  }
}