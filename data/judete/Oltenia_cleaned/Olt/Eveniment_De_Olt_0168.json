{
  "title": "Peste o sută de rachete antigrindină lansate spre cer, în noaptea de joi când asupra Oltului s-a abătut furtuna și grindina",
  "content": "A fost vreme capricioasă în noaptea de joi spre vineri, în județul Olt, având în vedere că furtuna și grindina s-au abătut în mai multe zone. Au existat și distrugeri de culturi agricole, fiind afectate inclusiv culturi de viță de vie. După o primă centralizate a pagubelor, localități din sudul județului pare să fi fost mult mai afectate.\n\nSituația putea și mai gravă, însă s-a reușit ca pagubele să fie diminuate după ce norii au fost risipiți cu nu mai puțin de peste o sută de rachete antigrindină ce au fost lansate spre cer.\n\nReprezentanții Autorității pentru Administrarea Sistemului Național Antigrindină și pentru Creșterea Precipitațiilor au declarat pentru jurnaliștii PTV Oltenia că protecția județului Olt este realizată prin două Unități de Combatere a Căderilor de Grindină (UCGG Oltenia) și UPCCG Prahova-Gr Combatere Sud.\n\nDintr-un total de șapte puncte s-au lansat un număr de 102 rachete antigrindină.\n\n„În cadrul acestor UCCG-uri în ultima acțiune de combatere s-au lansat de la UPCC Prahova-Gr Sud din patru Puncte de Lansare 52 rachete, în timp ce din trei Puncte de Lansare din cadrul UCCG Oltenia s-au lansat încă 50 rachete. În concluzie pentru județul Olt în acțiunea de combatere din noaptea 13-14 iunie pentru protecția la căderile de grindina s-au lansat 102 RAG (rachete antigrindina)”, au transmis reprezentanții instituției pentru PTV Oltenia.\n\nÎn noaptea de joi spre vineri, județul Olt a fost pe parcursul mai multor ore sub incidența unor avertizări nowcasting Cod roșu și Cod portocaliu de fenomene meteo periculoase.",
  "metadata": {
    "original_file": "Eveniment_De_Olt_0168.html"
  }
}