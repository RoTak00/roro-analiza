{
  "title": "Ministerul Sănătății: Administrarea pastilelor de iodură de potasiu se face la populația de până în 40 de ani, numai după un incident nuclear",
  "content": "Ministerul Sănătății a precizat că pastilele de iodură de potasiu trebuie să fie administrate doar persoanelor de până 40 de ani, numai în ca de expunere după un incident nuclear.\n• Distribuirea de pastile de iodură de potasiu se face în scopul administrării la populația de până în 40 de ani NUMAI în caz de expunere după un incident nuclear. Este contraindicată administrarea preventivă a comprimatelor\n• Încă de la începutul conflictului din Ucraina, Ministerul Sănătății s-a preocupat de procurarea pastilelor de iod și a inițiat o campanie de informare a populației referitoare la modul de utilizare a acestora. Distribuția către populație se face în mod gratuit pe baza prescripției eliberată de către medicul de familie. Aceasta nu este o noutate, ordinul de ministru care reglementează activitatea este în vigoare încă din 23 iunie 2022. Pastilele de iod se eliberează în peste 2.500 de farmacii, lista acestora regăsindu-se se pe site-ul Ministerului Sănătății”, au transmis reprezentanții Ministerului Sănătății.",
  "metadata": {
    "original_file": "Ziarul_Gorjului_0096.html"
  }
}