{
  "title": "AJOFM Olt: Peste 160 de joburi vacante în Uniunea Europeană. Mai mult de jumătate sunt în Irlanda",
  "content": "Locuitorii județului aflaţi în căutarea unui loc de muncă pot opta pentru noile joburi disponibile prin reţeaua Eures. Acestea au fost făcute publice joi, 11 ianuarie, de Agenţia Judeţeană pentru Ocuparea Forţei de Muncă Olt, în ţările din Uniunea Europeană fiind vacante în prezent peste 160 de joburi.\n\nDin totalul de 163 de locuri de muncă, cele mai multe sunt vacante în Irlanda, unde angajatorii caută 14 măcelari, 40 asistenți vânzări și 40 ajutori de bucătari – asistenți delicatese. Alte 30 de joburi sunt disponibile în Letonia, aici fiind nevoie de sudori.\n\nŞi în Germania este nevoie de forţă de muncă, angajatorii de aici căutând 28 de muncitori: patru tehnicieni electroniști, un tehnician în mecatronică auto (carosier auto), zece lucrători în producție – procesare produse din carne, un tehnician service, doi mecatroniști și zece muncitori în producție. În Austria se caută cinci tehnicieni producție, iar în Olanda un inginer mecanic.\n\nPrin reţeaua Eures, mai sunt joburi vacante în Finlanda – patru preparatori cârnați și Slovenia – un medic specialist medicina muncii.\n\nPersoanele care își caută un loc de muncă în țările Uniunii Europene pot afla mai multe informații utile despre acestea accesând adresa de WEB a Agenției Naționale pentru Ocuparea Forței de Muncă – www.anofm.ro/eures/ sau la Compartimentul Eures din cadrul Agenției Județene pentru Ocuparea Forței de Muncă Olt – parter sau la telefon 0249.411.002 sau 0249.438.595, tasta 6.",
  "metadata": {
    "original_file": "Eveniment_De_Olt_0282.html"
  }
}