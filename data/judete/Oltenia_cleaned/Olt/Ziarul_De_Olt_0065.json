{
  "title": "Construcțiile, comerțul cu amănuntul, transportul rutier de mărfuri și persoane și agricultură luate la verificat de către inspectorii de muncă Olt | Ziarul de Olt",
  "content": "Inspectorii de muncă Olt au efectuat în luna noiembrie 2024, 176 de controale în domeniile construcții, comerț cu amănuntul, transport rutier de mărfuri și persoane și agricultură.\n\nÎn urma verificărilor au fost identificate peste 162 deficiențe, iar pentru cele mai grave s-au aplicat 20 sancțiuni, din care 16 avertismente și patru amenzi în valoare totală de 65.000 lei.\n\nInspectorii de muncă au identificat trei persoane care desfășurau muncă nedeclarată, celor trei angajatori care le foloseau fiindu-le aplicate amenzi în valoare de 60.000 lei.\n\n„În luna noiembrie 2024, inspectorii de muncă din cadrul Inspectoratului Teritorial de Muncă Olt au efectuat 176 controale specifice, atât în domeniul relațiilor de muncă, cât și în domeniul securității și sănătății în muncă. Domeniile de activitate verificate din punct de vedere al respectării legislației specifice au fost: construcțiile, comerțul cu amănuntul, transportul rutier de mărfuri și persoane și agricultură. \n\n În urma verificărilor efectuate au fost identificate peste 162 deficiențe pentru care s-au dispus măsuri de remediere, cele mai frecvente fiind: neplata lunară a drepturilor salariale la data înscrisă în contractul individual de muncă; neacordarea repausului saptămânal și a concediului de odihnă; netransmiterea la termen, în Registrul General de Evidență a Salariaților, a contractelor individuale de muncă și a modificărilor acestora; neîncheierea în formă scrisă a contractelor individuale de muncă; neacordarea și neverificarea folosirii echipamentului individual de protecție; neefectuarea controlului medical periodic,iar pentru cele mai grave s-au aplicat 20 sancțiuni, din care 16 avertismente și patru amenzi în valoare totală de 65.000 lei. În luna noiembrie 2024, inspectorii de muncă au identificat trei persoane care desfășurau muncă nedeclarată, celor trei angajatori care le foloseau fiindu-le aplicate amenzi în valoare de 60.000 lei. De asemenea, în cursul lunii trecute, au fost comunicate instituției noastre un număr de 11 evenimente, soldate cu 11 persoane care au suferit incapacitate temporară de muncă” , se arată în comunicatul ITM Olt.",
  "metadata": {
    "original_file": "Ziarul_De_Olt_0065.html"
  }
}