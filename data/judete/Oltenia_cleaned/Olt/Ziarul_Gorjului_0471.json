{
  "title": "Programul „Primul meu ghiozdan” continuă. Primăria Slatina a alocat un buget mult mai mare",
  "content": "Programul „Primul meu ghiozdan” va continua și în acest an, proiectul de hotărâre urmând a fi aprobat în Consiliul Local Slatina. Primăria Slatina alocă un buget de 90.000 de lei, fiecare elev înscris în clasa pregătitoare în anul școlar 2020-2021 urmând să primească un ghiozdan complet echipat.\n\n„Programul Primul meu ghiozdan se derulează în unitățile de învățământ de stat din municipiul Slatina și își propune să aducă puţină bucurie în sufletele copiilor care pășesc în prima etapă importantă a vieții lor. În acest sens, Primăria municipiului Slatina oferă câte un ghiozdan complet echipate cu rechizite, fiecărui elev înscris în clasa pregătitoare a anului şcolar 2020 – 2021”, se arată în proiectul de hotărâre.\n\nAnul trecut, municipalitatea a alocat câte 60 de lei pentru fiecare ghiozdan, cu tot cu penar și rechizite, suma alocată acestui proiect social, în 2019, fiind de aproximativ 39.000 lei.",
  "metadata": {
    "original_file": "Ziarul_Gorjului_0471.html"
  }
}