{
  "title": "Cursuri de bucătar, ajutor de bucătar, agent de securitate și manichiurist pentru șomeri, organizate în februarie de AJOFM Olt",
  "content": "Agenţia Judeţeană pentru Ocuparea Forţei de Muncă Olt și-a propus ca, în a doua lună a anului 2024, să organizeze patru programe de formare profesională pentru nu mai puțin de 56 de persoane din județ aflate în căutarea unui loc de muncă. După urmarea acestor cursuri, oltenii pot deveni bucătar, ajutor de bucătar, asgent de securitate sau manichiurist.\n\n„Principalele meserii/ocupații, în funcție de numărul de participanți, pentru care se vor organiza programe de formare profesională gratuite pentru șomeri sunt bucătar – 14 persoane, manichiurist – 14 persoane, ajutor de bucătar – 14 persoane și agent de securitate – 14 persoane. Serviciile de formare profesională sunt gratuite pentru şomerii indemnizaţi şi neindemnizaţi înregistraţi în evidenţa Agenţiei Judeţene pentru Ocuparea Forţei de Muncă Olt, iar persoanele care realizează venituri pot urma aceste cursuri suportând contravaloarea lor”, transmit reprezentanții instituției.\n\nPentru detalii suplimentare, cei interesaţi de unul dintre cele patru programe se pot adresa Compartimentului Formare Profesională din cadrul AJOFM Olt, cu sediul pe strada Dinu Lipatti, nr. 28, sau la numărul de telefon 0249.413.099.",
  "metadata": {
    "original_file": "Eveniment_De_Olt_0275.html"
  }
}