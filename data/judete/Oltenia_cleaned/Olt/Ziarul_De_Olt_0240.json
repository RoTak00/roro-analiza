{
  "title": "Ministrul Barbu: „Solicităm Comisiei Europene sprijin financiar pentru crescătorii de oi | Ziarul de Olt",
  "content": "În cadrul Consiliului AgriFish, marți, 24 septembrie 2024, ministrul Agriculturii și Dezvoltării Rurale, Florin Barbu, a solicitat Comisiei Europene sprijin financiar pentru o perioadă de 90 de zile, pentru animalele din ferme pregătite pentru export, deoarece costurile de întreținere au ajuns la 20 de euro pe lună/per animal.\n\n„Trebuie să venim în sprijinul crescătorilor de oi care au fost afectați de pesta micilor rumegătoare, deoarece costurile de întreținere au ajuns la 20 de euro pe lună/per animal. Am solicitat în cadrul Consiliului AgriFish, un sprijin financiar pentru o perioadă de 90 de zile, pentru animalele din ferme pregătite pentru export. Avem responsabilitatea să găsim rapid soluții pentru crescătorii de animale care au avut pierderi din cauza secetei severe și a restricțiilor la export \n\n impuse de pesta micilor rumegătoare, pentru a trece cât mai ușor peste această perioadă dificilă” , este declarația ministrului Barbu.",
  "metadata": {
    "original_file": "Ziarul_De_Olt_0240.html"
  }
}