{
  "title": "Atanas Trică, convocat la echipa naţională a României U20 | Ziarul de Olt",
  "content": "Atanas Trică, atacantul echipei CSM Slatina, a fost convocat la echipa naţională a României U20, pentru două meciuri. Este vorba despre unul oficial, în Elite League U20, contra reprezentativei similare a Cehiei, în deplasare, dar și un meci amical contra Elveției, acesta disputându-se acasă.\n\n„Atacantul echipei noastre, Atanas Trică, este convocat la echipa naţională a României Under 20 pentru cele două meciuri: unul oficial, în Elite League U20, contra reprezentativei similare a Cehiei (deplasare), dar și un meci amical contra Elveției (acasă)” , transmit reprezentanții CSM Slatina. Programul meciurilor: \n\n – 10 octombrie – Cehia U20 – România U20, ora 18:00 a României, stadion „CFIG Arena”, Pardubice, în exclusivitate pe FRF.tv; \n\n – 14 octombrie – România U20 – Elveția U20, ora 19:00, stadion „Eugen Popescu”, Târgoviște.",
  "metadata": {
    "original_file": "Ziarul_De_Olt_0207.html"
  }
}