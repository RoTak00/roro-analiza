{
  "title": "Modernizarea sistemului de irigații Sadova-Corabia. Apă pentru viitorul agriculturii românești | Ziarul de Olt",
  "content": "Un amplu proiect de reabilitare a infrastructurii de irigații este în derulare în județul Dolj. Cornel Popa, directorul general ANIF, a inspectat lucrările de modernizare a Amenajării de Irigații Sadova-Corabia, menite să sprijine fermierii și să transforme agricultura locală.\n\nObiectivele proiectului: \n\n Modernizarea stațiilor de pompare și repompare pentru creșterea eficienței sistemului. \n\n Impermeabilizarea a 165 km de canale, inclusiv canale de aducțiune și distribuție.\n\nPrin aceste investiții, fermierii vor beneficia de sisteme moderne de irigații, care vor crește producția agricolă, vor susține comunitățile locale și vor contribui la dezvoltarea durabilă a zonei. Echipa proiectului își propune să finalizeze lucrările cu 12 luni înainte de termenul inițial, oferind un sprijin rapid și eficient pentru agricultura românească.\n\n„Cornel Popa, directorul general ANIF a verificat calitatea și stadiul lucrărilor de reabilitare a Amenajării de Irigații Sadova-Corabia. Prin aceste investitii facilităm accesul fermierilor la sistemele moderne de irigații, creștem producția agricolă și susținem comunitățile locale” , transmit reprezentanții ANIF.",
  "metadata": {
    "original_file": "Ziarul_De_Olt_0001.html"
  }
}