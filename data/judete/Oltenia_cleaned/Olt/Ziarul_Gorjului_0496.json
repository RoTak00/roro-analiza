{
  "title": "Bani din Fondul de rezervă al CJ pentru primării din Olt",
  "content": "Patru primării din județul Olt vor primi bani din Fondul de Rezervă al Consiliul Judeţean (CJ) Olt pentru asigurarea unor cheltuieli urgente, curente și de capital. Este vorba despre comunele: Brastavățu, Redea, Vișina și Verguleasa. Suma totală care va fi distribuită unităţilor administrativ teritoriale depășește 600.000 de lei.\n\nPlenul Consiliul Judeţean Olt s-a întrunit joi, 28 mai, în ședință ordinară pentru a aproba alocarea sumei de 608.000 de lei din Fondul de rezervă bugetară al Consiliului Județean pentru primăriile cu probleme financiare. Iată lista cu unităţile administrativ teritoriale şi sumele repartizate acestora:\n\nPreședintele Consiliului Județean (CJ) Olt, Marius Oprescu, a precizat că primăriile au solicitat acești bani pentru diverse investiții.\n\n„ Din fondul de rezervă, astăzi (n.red. 28 mai), Consiliul Județean Olt a aprobat pentru patru primării sume până la 200.000 de lei în funcție de problemele pe care le au. Așa cum știți de fiecare dată Consiliul Județean a ținut bani în Fondul de rezervă bugetară la dispoziția CJ Olt și atunci când au fost anumite probleme ale primăriilor am încercat să intervenim și să le rezolvăm. Avem în continuare bani în fondul de rezervă bugetară și de asemenea de fiecare dată în a doua parte a anului în funcție de cum vedem că evoluează execuția bugetară din economii am suplimentat acele fonduri astfel încât în ultima parte a anului să putem ajuta primăriile aflate în dificultate ”, a conchis preşedintele CJ Olt.",
  "metadata": {
    "original_file": "Ziarul_Gorjului_0496.html"
  }
}