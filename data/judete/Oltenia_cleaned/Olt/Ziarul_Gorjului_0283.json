{
  "title": "Expoziţia artistului plastic Viorel Chirea, va fi vernisată şi la Caracal, în cadrul manifestărilor dedicate localităţii",
  "content": "După debutul fulminant de la Galeriile Cromatic din Craiova, expoziţia personală a artistului plastic caracalean Viorel Chirea „Iconografia populară în zona Oltului de Jos.Sinteze vizuale”, după ce a putut fi admirată la Slatina ( Galeria Artis a Muzeului Judeţean Olt) şi la Turda (Galeria Muzeului de Istorie din Turda), iată că a venit şi rândul caracalenilor iubitori de artă să se bucure de exponatele concitadinului lor. Astfel marti 21 noiembrie în foaierul Teatrului Naţional din localitate , caracaleni şi nu numai, sunt invitaţi la vernisajul expoziţiei de artă sacră a artistului plastic Viorel Chirea. Iubitorii artelor frumoase vor putea să vizioneze o largă paletă de tehnici şi procedee (de la arta murală la cea de şevalet) şi să admire frumosul repertoriu iconografic din zona Oltului de Jos.",
  "metadata": {
    "original_file": "Ziarul_Gorjului_0283.html"
  }
}