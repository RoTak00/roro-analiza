{
  "title": "Corabia. Reluarea circulației pe sens unic pe strada Grivița Roșie | Ziarul de Olt",
  "content": "Lucrările la rețeaua de canalizare pe strada C.A. Rosetti au fost sistate, iar circulația pe strada Grivița Roșie, între străzile Tudor Vladimirescu și C.A. Rosetti, revine la sens unic (Nord-Sud).\n\n„Având în vedere că lucrările efectuate la rețeaua de canalizare pe strada C.A.Rosetti au fost sistate și nu se mai impune menținerea circulației în ambele sensuri pe strada Grivița Roșie – tronsonul dintre strada Tudor Vladimirescu și strada C.A.Rosetti, în vederea asigurării respectării normelor de circulație rutieră aplicabile circulației vehiculelor pe strada Grivița Roșie, conform reglementarilor instituite prin Hotărârea Consiliului Local Corabia nr. 32/31.03.2022, prin prezenta vă informăm că începând cu data de 18.12.2024 orele 00:00 se reia circulația vehiculelor pe strada Grivița Roșie pe sens unic de la Nord către Sud, de la intersecția cu strada Tudor Vladimirescu până la intersecția cu strada C.A.Rosetti” , transmit reprezentanții Primăriei Corabia.",
  "metadata": {
    "original_file": "Ziarul_De_Olt_0049.html"
  }
}