{
  "title": "PSD Olt, prima reacție | Ziarul de Olt",
  "content": "La cald, cu puțin timp înaintea anunțului privind demisia președintelui Marcel Ciolacu, PSD Olt reacționează pe social media. \n\n Căutând partea plină a unei victorii care nu folosește în niciun fel, în condițiile în care finala prezidențială este a altora, social democrații olteni evidențiază clasarea pe locul doi în clasamentul intern din punct de vedere al organizațiilor județene, după Buzău.\n\n„Datorită votului dumneavoastră, organizația județeană se plasează pe locul secund, după Buzău – județul care a dat candidatul la prezidențiale. Acest rezultat confirmă că încrederea în echipacarecontează pentru județulOlt rămâne puternică și ne motivează să continuăm să muncim pentru comunitățile noastre. Din păcate, candidatul nostru nu a intrat în turul al doilea al alegerilor, iar acest fapt subliniază o realitate importantă: cetățenii, inclusiv în județul Olt, și-au îndreptat un vot semnificativ către un candidat independent, ceea ce reflectă clar așteptările lor față de clasa politică. Înțelegem acest semnal și ne propunem să adaptăm constant politicile noastre, astfel încât să răspundă cât mai bine nevoilor și dorințelor oamenilor. Rămânem dedicați, atenți la așteptările dumneavoastră și hotărâți să facem tot ce este mai bine. România și județul Olt au nevoie de politicile bune ale PSD.”",
  "metadata": {
    "original_file": "Ziarul_De_Olt_0106.html"
  }
}