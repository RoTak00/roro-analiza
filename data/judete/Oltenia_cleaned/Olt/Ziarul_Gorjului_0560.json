{
  "title": "Motociclist rănit grav într-un accident, la Jitaru",
  "content": "Un grav accident de circulație a avut loc duminică, 12 iunie, pe Drumul Național 65 – European 574, în raza satului Jitaru al orașului Scornicești, județul Olt, fiind implicate o motocicletă și o mașină. Motociclistul a fost rănit și a avut nevoie de îngrijiri medicale de specialitate.\n\nTraficul rutier în zonă s-a desfășurat pe un singur fir, alternativ.\n\n„În urma unui accident în care au fost implicate o motocicletă și un autoturism, circulația se desfășoară pe un fir, alternativ, pe DN 65 Slatina – Pitești, pe raza localității Jitaru, județul Olt. Coliziunea s-a soldat cu rănirea motociclistului, care primește îngrijiri medicale. Se estimează reluarea traficului în condiții normale în 30 de minute”, au transmis reprezentanții Centrului Info Trafic din Inspectoratul General al Poliţiei Române.",
  "metadata": {
    "original_file": "Ziarul_Gorjului_0560.html"
  }
}