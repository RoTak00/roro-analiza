{
  "title": "O șoferiță băută s-a răsturnat cu mașina, la Piatra-Olt",
  "content": "Mașina condusă de o femeie, de 47 de ani, s-a răsturnat pe Drumul Național 64, în orașul Piatra-Olt, județul Olt, în noaptea de 24/25 iulie. Polițiștii olteni au precizat că șoferița era băută.\n\n„Din primele verificări, polițiștii au constatat faptul că la intrarea în orașul Piatra-Olt dinspre comuna Găneasa, pe Drumul Național 64, un autoturism condus de o femeie, în vârstă de 47 de ani, din orașul Piatra Olt, s-a răsturnat pe partea carosabilă. În urma evenimentului, femeia a necesitat îngrijiri medicale fiind transportată la Spitalul Județean de Urgență Slatina. Aceasta a fost testată cu aparatul etilotest, rezultând o concentrație alcoolică de 0,48 mg/l alcool pur în aerul expirat”, au transmis reprezentanții IPJ Olt.\n\nPolițiștii efectuează cercetări pentru stabilirea cu exactitate a împrejurărilor în care a avut loc evenimentul, fiind întocmit un dosar penal sub aspectul săvârșirii infracțiunilor de vătămare corporală din culpă și conducerea unui vehicul sub influența alcoolului sau a altor substanțe.",
  "metadata": {
    "original_file": "Ziarul_Gorjului_0500.html"
  }
}