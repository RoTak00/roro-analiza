{
  "title": "Bianca Maria Doriță a fost recompensată cu bursa Fundației Alexandrion Group",
  "content": "Premiile „Constantin Brâncoveanu”, oferite anual de Fundaţia Alexandrion din 2014, răsplătesc munca şi dedicaţia de-o viaţă a oamenilor de cultură din România şi din străinătate – care au contribuit la dezvoltarea diferitelor domenii de cunoaştere.\n\nEdiţia din acest an, desfăşurată marți seară, în premieră la Ateneul Român, a recompensat simbolic – cu trofee originale din bronz semnate de sculptorul Ioan Bolborea – lucrări importante din ştiinţă, istorie, cultură, muzică şi arte din ţara noastră. În plus, fiecare câştigător ales de juriu a primit din partea organizatorului, Fundaţia Alexandrion Grup, o sponsorizare pentru un nou proiect sau pentru o nouă lucrare. Anul acesta Ion Cheroiu, edilul comunei oltene, Brâncoveni a lua parte la acest eveniment notabil unde a fost însoțit de tânăra Maria Bianca Doriță, un copil de excepție care a reușit să obțină cea mai mare medie pe județ la testele naționale din acest an.\n\nÎn cadrul Galei premiilor „Constantin Brancoveanu”. Bianca Maria Doriță a fost recompensată pentru rezultate deosebite la învățătură cu bursa Fundației Alexandrion Group.\n\n„A fost o seară magică atât pentru mine ca primar, cât mai ales pentru tânăra nostră consăteancă, Bianca Maria Doriță. Rezultatele sale la învățătură au fost recompensate, acest lucru nu poate decât să ne bucure și totodată să ne onoreze pentru că ne-a așezat la masa celor mai buni și mai talentați oameni din țară. Ceea ce s-a întâmplat aseară nu face altceva decât să ne bucure și totdată să ne demonstreze că sacrificiile și munca într-un domeniu, oricare ar fi el nu rămân niciodată nerecompensate” , a declarat Ion Cheroiu, edilul comunei Brâncoveni pentru cotidianul nostru.",
  "metadata": {
    "original_file": "Ziarul_Gorjului_0294.html"
  }
}