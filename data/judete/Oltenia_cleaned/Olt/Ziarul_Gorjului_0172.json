{
  "title": "Măsuri stricte pentru BAC și Evaluarea Națională 2020",
  "content": "În sălile de examen pentru Bacalaureat și Evaluarea națională, băncile vor fi amplasate la doi metri distanță. Elevii vor purta masca și, pentru prima dată, vor putea depune contestații online.\n\nPrimele emoţii le vor avea elevii de clasa a VIII-a. Peste două zile, pe 27 mai, se va afişa oferta educaţionala pentru licee.\n\nApoi, pe 15, 17 şi 18 iunie sunt programate probele scrise la Evaluare Naţională. După ce scapă de examen, părinţii şi absolvenţii vor completa fişele de înscriere între 2 și 6 iulie, iar repartizarea computerizată va avea loc pe 10 iulie 2020.\n\nCât despre Bacalaureat 2020, prima probă, echivalarea şi recunoaşterea competentelor lingvistice şi digitale, se va desfăşura între 11 şi 17 iunie.\n\nReprezentii ministerului Educaţiei caută o formă pentru că elevii să nu mai vină la şcoala pentru aceste probe, iar echivalarea să se facă automat, după anumite criterii. Elevii vor susţine apoi, începând cu 22 iunie examenele scrise. Nu oricum, ci în condiţii nemaiîntâlnite.\n\nFaţă de cum arată o sală de clasă în mod normal, pentru examenul de Bacalaureat 2020 mai bine de jumătate din bănci vor dispărea. Asta pentru că ordinul ministerului spune că între bănci trebuie să fie o distanţă de doi metri, față spate, stânga, dreapta. Înainte ca elevii să intre în clasă, toate suprafeţele, băncile, catedră, mânerele sau pervazul vor fi dezinfectate.”\n\nCristian Tănase, purtător de cuvânt al Ministerului Educației: “ Vor primi o mască de protecţie, vor merge să se dezinfecteze, se vor spăla pe mâini, vor intra în sala de clasă. La final, vor ieşi pe un traseu delimitat, la fel cum vor intra în unitatea de invațământ.",
  "metadata": {
    "original_file": "Ziarul_Gorjului_0172.html"
  }
}