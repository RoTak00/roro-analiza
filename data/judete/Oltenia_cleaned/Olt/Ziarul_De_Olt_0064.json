{
  "title": "Jandarmeria Olt are un nou purtător de cuvânt | Ziarul de Olt",
  "content": "Inspectoratul de Jandarmi Județean Olt are un nou purtător de cuvânt. Este vorba despre locotenent Mirabela Săndoiu încadrată în Jandarmeria Română din anul 2016.\n\n„Locotenent Mirabela SĂNDOIU este încadrată în Jandarmeria Română din anul 2016, iar de curând a făcut un pas important în carieră, promovând cu succes examenul de trecere în corpul ofițerilor. Până la această nouă etapă și-a desfășurat activitatea profesională în cadrul Școlii Militare de Subofițeri de Jandarmi „Grigore Alexandru Ghica” Drăgășani, unde s-a remarcat prin responsabilitate și devotament în îndeplinirea atribuțiilor. În noua funcție, colega noastră are misiunea de a asigura o comunicare transparentă și eficientă între Inspectoratul de Jandarmi Județean Olt, cetățeni și partenerii instituției. Felicitări pentru această reușită și mult succes!” , transmite IJJ Olt.",
  "metadata": {
    "original_file": "Ziarul_De_Olt_0064.html"
  }
}