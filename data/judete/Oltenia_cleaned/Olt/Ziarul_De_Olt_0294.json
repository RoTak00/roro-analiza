{
  "title": "A murit Paulică Munteanu, primarul de la Iancu Jianu | Ziarul de Olt",
  "content": "În vârstă de 62 ani, Paulică Munteanu, primar la al patrulea mandat la Iancu Jianu, reales în iunie 2024, a încetat fulgerător din viață. Pe fondul unei boli grave, dar aflat sub tratament, acesta s-a prezentat la spital în seara zilei de 4 septembrie pe picioare pentru investigații. Într-un timp scurt, acesta a intrat în stop cardio-respirator și nu a mai putut fi salvat. Pe langă funcția administrativă pe care și-a onorat-o cu succes, acesta era un antreprenor de succes în domeniul pomicol. Discret, modest, atent la relațiile interumane, Paulică Munteanu a fost un om căruia, în timpul vieții sale, i-au lipsit dușmanii. Dispariția sa este o pierdere pentru comunitate, cât și pentru cei care l-au cunoscut.",
  "metadata": {
    "original_file": "Ziarul_De_Olt_0294.html"
  }
}