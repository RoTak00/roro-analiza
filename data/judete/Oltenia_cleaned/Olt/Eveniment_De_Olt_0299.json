{
  "title": "AJOFM Olt organizează încă trei programe de formare profesională pentru 42 de șomeri din județ, în prima lună a anului 2024",
  "content": "Agenția Județeană pentru Ocuparea Forței de Muncă Olt și-a propus să organizeze în prima lună a anului 2024 trei noi programe de formare profesională destinate unui număr de 42 de persoane din județ care se află în căutarea unui loc de muncă.\n\nCursurile ce se vor desfășura în luna ianuarie sunt de competențe digitale, manichiurist și ospătar (chelner). Dacă oltenii ce nu au un job, dar sunt indemnizați și neindemnizați, nu le plătesc, cei care au venituri achită contravaloarea acestora.\n\n„Principalele meserii/ocupații, în funcție de numărul de participanți, pentru care se vor organiza programe de formare profesională gratuite pentru șomeri sunt: competențe digitale de utilizare a tehnologiei informației ca instrument de învățare și cunoaștere – 14 persoane, manichiurist – 14 persoane și ospătar (chelner) – 14 persoane. Serviciile de formare profesională sunt gratuite pentru șomerii indemnizați și neindemnizați înregistrați în evidența Agenției Județene pentru Ocuparea Forței de Muncă Olt, iar persoanele care realizează venituri pot urma aceste programe de formare profesională suportând contravaloarea lor”, a declarat Elena Iordache, purtător de cuvânt al instituției.\n\nPentru detalii suplimentare, oltenii interesați să urmeze aceste programe de formare profesională se pot adresa Compartimentului Formare Profesională din cadrul AJOFM Olt, situat în strada Dinu Lipatti, nr. 28, din municipiul Slatina, sau la numărul de telefon 0249.413.099.",
  "metadata": {
    "original_file": "Eveniment_De_Olt_0299.html"
  }
}