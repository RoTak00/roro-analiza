{
  "title": "28 de olteni cu boli rare au primit tratament la spitalele din Olt",
  "content": "28 de olteni diagnosticați cu boli rare au primit tratament de specialitate prin intermediul Programelor Naționale derulate prin spitalele din Slatina și Caracal.\n\nDin cei 28 de bolnavi tratați, 7 au fost bolnavi cu mucoviscidoză (4 copii și 3 adulți), 1 bolnav cu fibroză pulmonară, 8 bolnavi cu angioedem ereditar, 8 cu scleroză laterala amiotrofică, 1 bolnav cu tirozinemie, 1 bolnav cu limfangiomatoză și 2 pacienți cu atrofie musculara spinala.\n\n” Din cei 3.880.180 lei alocați Programului Național de Diagnostic și Tratament pentru Boli Rare, cea mai mare sumă a revenit pentru tratarea pacienților cu Angioedem ereditar, respectiv 1.631.000 lei. Pentru tratarea pacienților cu atrofie musculară s-a alocat suma de 1.059.040 lei iar pentru tratamentul pacienților cu mucoviscidoză 838.300 lei.\n\nAvand în vedere numărul bolnavilor și sumele decontate pentru fiecare, a rezultat un cost mediu anual pentru tratamentul unui bolnav cu atrofie musculară de 529.490 lei, pentru un bolnav cu angioedem ereditar 212.205 lei, pentru un bolnav cu tirozinemie costul mediu anual este de 148.671 lei, iar pentru un bolnav cu fibroza pulmonară idiopatica s-a înregistrat un cost mediu /bolnav de 122.119 lei. ” transmite CAS Olt.",
  "metadata": {
    "original_file": "Ziarul_Gorjului_0072.html"
  }
}