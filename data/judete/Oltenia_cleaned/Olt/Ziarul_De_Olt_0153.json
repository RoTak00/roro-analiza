{
  "title": "Cât costă Buliteanu? Gabriel Dima | Ziarul de Olt",
  "content": "Sub presiunea iminentelor alegeri din stagiunea noiembrie-decembrie înființarea noilor majorități din noile consilii locale a trecut pe plan secund. Deşi aici e cheia noilor administrații! \n\n La Slatina, un consiliu format din 21 de membri. Zece de la PSD, nouă de la PNL, doi de la AUR. Prima opțiune ar fi de la PSD, dar social-democrații nu sunt convinși ca pot reuși, liberalii vor să completeze echipa primarului De Mezzo, AUR poate cere, fie pentru Mădălina Văle, fie pentru Gabriel Dima Buliteanu, măcar una din funcțiile de viceprimar, în alianță cu PSD sau cu PNL. \n\n Dacă în cazul Mădălinei Văle ar exista o înclinație spre o majoritate cu liberalii, deși nu există nimic cert, ochii celor interesați de majoritatea din administrație îl privesc cu atenție pe celălalt ales al AUR, care poate muta majoritatea, de la stânga la dreapta. Cum în politică gesturile și oamenii au preț, rămâne de văzut cât costă Gabriel Dima Buliteanu, pentru a muta viceprimarii de la Slatina. Iar aici nu este vorba de bani, atâta timp cât în cazul de față banii nu dau valoarea politică a omului. Liberal este zilnic, prin ceea ce face, dar social democrații au un avantaj dat de capacitatea de negociere.. \n\n Să-l urmărim pe Buliteanu, alegerea viceprimarilor de la Slatina e, pe undeva, și la mâna lui… \n\n Povestea e cam ca cea de la prezidențiale, cu cine intră Ciolacu în turul doi! \n\n Cu cine face Mario De Mezzo echipă la Primăria Slatina!",
  "metadata": {
    "original_file": "Ziarul_De_Olt_0153.html"
  }
}