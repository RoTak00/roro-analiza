{
  "title": "Galeria „ARTIS” va găzdui expoziția de pictură „NATURĂ CHIPURI SUFLETE”",
  "content": "Luni, 20 iunie 2022, cu începere de la ora 16:00, Galeria „ARTIS” a Muzeului Județean Olt va găzdui expoziția de pictură „NATURĂ CHIPURI SUFLETE” a studenților de la Universitatea din București, Facultatea de Teologie Ortodoxă – specializarea Artă Sacră.\n\nArtistul plastic George Păunescu este îndrumătorul studenților Irina ALDEA, Andreea ALEXE, Alexandru AXINESCU, Andreea – Cosmina BASTARE, Ramona BRAȘOVANU, Mariana CODRICI, Claudia ENACHE, Violeta FOTA (IORGOAIA), Ilona FOIA, Florina Elena MĂRCUȚĂ, Cătălina SANDU, Aurelia VASILE (RADU), Daria Marina VLAD care vor prezenta la Slatina, pe simezele galeriei, rezultatul imaginației și al creativității lor.",
  "metadata": {
    "original_file": "Ziarul_Gorjului_0548.html"
  }
}