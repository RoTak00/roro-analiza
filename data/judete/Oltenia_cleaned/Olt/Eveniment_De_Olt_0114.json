{
  "title": "AJOFM Olt organizează patru cursuri noi pentru șomerii din județ, în luna octombrie",
  "content": "Agenția Județeană pentru Ocuparea Forței de Muncă Olt organizează luna viitoare noi programe de formare profesională. Vor fi patru cursuri gratuite, acestea fiind destinate pentru 56 de persoane aflate în căutarea unui loc de muncă, acestea urmând a fi calificate în diverse domenii de activitate.\n\nElena Iordache, purtătorul de cuvânt al instituției, a declarat că principalele meserii-ocupații, în funcție de numărul de participanți, pentru care se vor organiza programe de formare profesională gratuite pentru șomeri în octombrie 2024 sunt: lucrător comercial – 14 persoane (un curs), manichiurist – 14 persoane (un curs) și îngrijitor spații verzi – 28 de persoane (două cursuri).\n\n„Serviciile de formare profesională sunt gratuite pentru şomerii indemnizaţi şi neindemnizaţi înregistraţi în evidenţa Agenţiei Judeţene pentru Ocuparea Forţei de Muncă Olt, iar persoanele care realizează venituri pot urma aceste cursuri suportând contravaloarea lor”, spune reprezentantul instituției.\n\nPentru detalii suplimentare despre cele patru cursuri de luna viitoare, șomerii interesaţi, și nu doar ei, se pot adresa Compartimentului Formare Profesională din cadrul AJOFM Olt, cu sediul în strada Dinu Lipatti, nr. 48, sau la telefon 0249/413.099.",
  "metadata": {
    "original_file": "Eveniment_De_Olt_0114.html"
  }
}