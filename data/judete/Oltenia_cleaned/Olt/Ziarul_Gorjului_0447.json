{
  "title": "Creșa nr. 4 din Slatina, închisă. Părintele unui copil a fost confirmat cu COVID-19",
  "content": "Singura creșă din Slatina, creșa nr. 4 de pe strada Zmeurei, care a funcționat pe perioada verii, a fost închisă de către autorități, după ce părintele unui copil a fost confirmat cu virusul SARS-COV2.\n\nEdilul Emil Moț a precizat că unitatea va fi închisă timp de două săptămâni.\n\n„În urma confirmării unui caz COVID-19 în rândul părinților, din motive de siguranță a copiilor și a personalului, în vederea diminuării riscului de contagiune cu virusul SARS-CoV2 vă aducem la cunoștință faptul că s-a luat decizia de închidere a creșei din str. Zmeurei (singura care a funcționat pe timp de vacanță) pentru 14 zile, începând cu data de 7 septembrie. În această perioadă se vor efectua și activitățile necesare de igienizare și dezinfecție”, a declarat Emil Moț.",
  "metadata": {
    "original_file": "Ziarul_Gorjului_0447.html"
  }
}