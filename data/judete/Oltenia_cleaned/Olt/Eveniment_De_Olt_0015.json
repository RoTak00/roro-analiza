{
  "title": "Ce posturi vacante sunt scoase la concurs de Spitalul Slatina. Se caută patru medici cardiologi, un pediatru, doi doctori pentru UPU și unul pentru Secția ATI",
  "content": "Mai multe autorități publice locale și instituții de stat din Olt au posturi scoase la concurs în această perioadă, potrivit portalului posturi.gov.ro. Însă, cele mai multe joburi sunt disponibile la nivelul Spitalului Județean de Urgență Slatina, cea mai mare unitatea medicală cu paturi din județ, care caută să angajeze patru medici cardiologi, un pediatru, doi medici la Unitatea de Primire Urgențe, un medic pentru Secția de Anestezie și Terapie Intesivă, și nu numai.\n\nAșadar, la Spitalul Slatina sunt vacante două posturi de asistent social, grad profesional debutant, specialitatea asistență socială, nivel de studii superioare, pe perioadă nedeterminată, cu normă întreagă, la Compartimentul de Asistență Socială; un post de medic rezident ultimul an, specialitatea cardiologie, nivel de studii superioare, normă întreagă, perioadă nedeterminată, la Secția Cardiologie; trei posturi de medic specialist, specialitatea cardiologie, nivel de studii superioare, normă întreagă, perioadă nedeterminată, la Secția Cardiologie; un funcționar, grad profesional debutant, nivel de studii medii, pe durată nedeterminată, cu normă întreagă, la Personal de deservire din cadrul Serviciului Administrativ și Transport din cadrul Direcției D.R.U.T.A.; un consilier juridic, grad profesional debutant, nivel de studii superioare, pe durată nedeterminată, cu normă întreagă, la Compartiment Juridic; un post de medic specialist, specialitatea pediatrie, studii superioară, cu normă întreagă, pe perioada nedeterminată la Secția Pediatrie; două infirmiere, nivel de studii gimnaziale, pe perioadă nedeterminată, cu normă întreagă, la Bloc Operator (Central); două posturi de medic rezident an V, specialitatea medicină de urgență, studii superioare, cu normă întreagă, pe perioadă nedeterminată, la Unitatea de Primire Urgențe; un medic rezident an V, specialitatea ATI, nivel de studii superioare, pe perioadă nedeterminată, la Secția Anestezie și Terapie Intensivă; un post de referent de specialitate, grad profesional debutant, nivel de studii superioare, pe durată nedeterminată, cu normă întreagă, la Serviciul Salarizare și Informatică; un muncitor calificat – bucătar, treaptă IV, nivel studii medii/gimnaziale, la Serviciul Administrativ și Transport – Bloc Alimentar.\n\nInformații suplimentare despre condițiile de participare la concursurile organizate de Spitalul Slatina pentru aceste posturi, dar și care este calendarul de desfășurare a probelor acestora, pot fi consultate accesând acest LINK , dar și pe site-ul SJU Slatina .",
  "metadata": {
    "original_file": "Eveniment_De_Olt_0015.html"
  }
}