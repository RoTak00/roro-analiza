{
  "title": "VIDEO. Un bărbat din comuna Drăghiceni s-a înecat",
  "content": "Un bărbat de 41 de ani, din localitatea Drăghiceni, județul Olt, s-a înecat într-o baltă din comună. Scafandrii l-au găsit într-o zonă cu apă de aproximativ cinci metri, iar acesta nu a răspuns manevrelor de resuscitare.\n\n„Scafandrii din cadrul Inspectoratului pentru Situații de Urgență Olt, cu sprijinul unui scafandru din cadrul ISU Teleorman, au desfășurat o nouă misiunea de căutare a unui bărbat înecat, de această dată la Balta Drăghiceni.\n\nLa locul evenimentului au acționat o autospecială pentru scafandri, o autospecială pentru primă intervenție cu peridoc și barcă cu motor, un echipaj SMURD și o ambulanță din cadrul Serviciului Județean de Ambulanță Olt.\n\nMisiunea scafandrilor s-a desfășurat în condiții de vizibilitate zero, bărbatul, în vârstă de 41 de ani, din comuna Drăghiceni, fiind găsit într-o zonă unde apa avea aproximativ cinci metri adâncime, în stop cardio-respirator.\n\nAcesta a fost adus la mal, resuscitat conform protocolului, dar fără rezultat favorabil ” , a transmis purtătorul de cuvânt al ISU Olt, Alin Băsășteanu.",
  "metadata": {
    "original_file": "Ziarul_Gorjului_0509.html"
  }
}