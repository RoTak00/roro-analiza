{
  "title": "Pentru programele Tomata, Usturoiul și Cartoful Românesc au fost alocate 900 de milioane de lei | Ziarul de Olt",
  "content": "Au fost alocate aproximativ 900 de milioane de lei pentru programele Tomata, Usturoiul și Cartoful Românesc. Legumicultorii, fermierii și procesatorii care produc alimente românești primesc fonduri de la Guvern și, de asemenea, li se asigură plata accizei la motorină.\n\n„Legumicultorii, fermierii și procesatorii care produc alimente românești au susținerea noastră, ca întotdeauna. Asigurăm fondurile necesare pentru Programele Tomata, Usturoiul și Cartoful Românesc și susținem plata accizei la motorină. Pentru toate aceste programe și măsuri, s-a aprobat în ședința de Guvern alocarea a aproximativ 900 de milioane de lei. Susținerea tuturor celor care produc românește este calea sigură pentru dezvoltarea agriculturii și industriei procesării din România” , este mesajul ministrului Agriculturii, Florin Barbu.",
  "metadata": {
    "original_file": "Ziarul_De_Olt_0238.html"
  }
}