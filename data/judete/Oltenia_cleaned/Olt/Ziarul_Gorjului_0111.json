{
  "title": "LISTA. APROAPE 90 DE DIRECTORI ŞI DIRECTORI ADJUNCŢI AI UNITĂȚILOR DE ÎNVĂȚĂMÂNT DIN OLT, SCHIMBAŢI DIN 2021",
  "content": "Aproximativ 90 de directori şi directori adjuncţi ai unităţilor de învăţământ din judeţul Olt vor fi schimbaţi, începând cu anul 2021, deoarece le încetează mandatele.\n\nPotrivit unui anunț postat pe site-ul Inspectoratului Școlar Județean Olt, având în vedere faptul că în luna ianuarie 2021 încetează contractul de management educațional al directorilor și al directorilor adjuncți din unitățile de învățământ preuniversitar din județul Olt, care au promovat concursul din septembrie-decembrie 2016, Inspectoratul Școlar Județean (ISJ) Olt organizează o sesiune de selecție pentru funcțiile de director și director adjunct care se vor vacanta începând din ianuarie 2021.\n\nLista cu numele noilor directori și directori adjuncți ai școlilor din județul Olt va fi afișată în data de 9 ianuarie 2021.\n\nPerioada de înscriere a început luni 28 decembrie 2020 și se va termina în data de 5 ianuarie 2021. Cadrele didactice interesate să ocupe o funcție de conducere în unitățile de învățământ respective vor depune la secretariatul ISJ Olt un dosar cu mai multe documente.\n\nCele mai multe locuri sunt disponibile în unitățile de învățământ din Slatina ( 19 locuri), Caracal (8 locuri) și Scornicești (patru locuri). \n\n Iată lista completă a școlilor cu locuri disponibile:",
  "metadata": {
    "original_file": "Ziarul_Gorjului_0111.html"
  }
}