{
  "title": "Liber la biletele de tratament din seria a III-a",
  "content": "Pensionarii care au solicitat bilete de tratament pentru seria a III-a sunt aşteptaţi la Casa Judeţeană de Pensii (CJP) Olt, să achite sau să ridice gratuit tichetele, prezentarea în staţiuni fiind în intervalul 15-18 aprilie 2019.\n\nPentru această serie, Casa Naţională de Pensii a alocat 28 de bilete de tratament în staţiunile Olăneşti (16 bilete), Amara (patru bilete), Bala, Buziaș, Moneasa și Covasna, câte două bilete. „Persoanele care se regăsesc pe listă pot ridica biletele de tratament de la sediul CJP Olt în zilele de luni şi miercuri, până în data de 3 aprilie 2019, inclusiv” , a precizat Iulian Smarandache, directorul executiv al CJP Olt. Biletele de tratament din seria 3 – 2018 ramase disponibile se vor afişa în data de 5 aprilie 2019 şi se vor vinde în data de 8 aprilie 2019.",
  "metadata": {
    "original_file": "Ziarul_Gorjului_0343.html"
  }
}