{
  "title": "Bursa generală a locurilor de muncă la Slatina și Caracal, în data de 17 mai",
  "content": "Agenţia Judeţeană pentru Ocuparea Forţei de Muncă Olt a transmis marți, 7 mai, că va organiza vineri, 17 mai 2024, cu începere de la ora 09:00, Bursa generală a locurilor de muncă. Elena Iordache, purtător de cuvânt al instituției spune că evenimentul se va desfășura în municipiul Slatina, la Casa de Cultură a Sindicatelor, dar și în municipiul Caracal, la sediul Agenției Locale.\n\n„Bursa se adresează tuturor persoanelor aflate în căutarea unui loc de muncă care doresc să se angajeze sau să își schimbe locul de muncă, după caz, asigurând interacționarea directă dintre angajatori și solicitanții de loc de muncă”, a spus Elena Iordache.\n\nPotrivit aceleiași surse, angajatorii care dispun de locuri de muncă vacante și sunt interesați să participe la această acţiune, pot depune situaţia privind joburile vacante ce vor fi oferite in cadrul bursei la sediul instituţiei din Slatina, strada Crișan, nr. 31 bis, sau o pot transmite pe adresa de e-mail ajofm.ot@anofm.gov.ro.",
  "metadata": {
    "original_file": "Eveniment_De_Olt_0195.html"
  }
}