{
  "title": "Casieriile CAO sunt închise de 1 Mai și Paște",
  "content": "Cum zilele din perioada 1 – 6 mai au fost declarate zile libere anul acesta, oltenii, ca de altfel toți românii, vor fi într-o minivacanță având în vedere că pe 1 Mai este sărbatorită Ziua Muncii, iar în weekend va fi Paștele. Iar casieriile unor instituții, cum este și Compania de Apă Olt, vor fi închise în aceste zile.\n\n„Toate casieriile Companiei de Apă Olt, dar și Biroul Relații cu Clienții, de pe strada Artileriei, nr. 2, din municipiul Slatina, vor fi închise în zilele de 1, 2, 3 și 6 mai, zile libere legale”, se precizează într-un comunicat al CAO.\n\nPotrivit sursei citate, beneficiarii serviciilor de alimentare cu apă și canalizare pot plăti, însă, facturile prin aplicația CAOmobile.\n\nChiar dacă va fi liber, în cazul în care vor apărea avarii la rețeaua de apă și canal vor fi echipe de intervenție ale CAO care asigură permanența.\n\n„Compania de Apă Olt asigură, ca întotdeauna, permanența și echipele de interventie sunt pregătite să rezolve problemele care apar în sistemul de alimentare cu apă și canalizare. Pentru sesizări și reclamații, cetățenii au la dispoziție numărul unic al serviciului Call Center – 0349.990”, se mai arată în comunicat.",
  "metadata": {
    "original_file": "Eveniment_De_Olt_0198.html"
  }
}