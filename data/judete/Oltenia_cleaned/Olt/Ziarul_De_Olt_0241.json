{
  "title": "Inspectoratul de Jandarmi Județean Olt: „O nouă sesiune de recrutare” | Ziarul de Olt",
  "content": "Inspectoratul de Jandarmi Județean Olt anunță o nouă sesiune de recrutare în instituţiile de învățământ postliceal, sesiunea de admitere octombrie – decembrie 2024.\n\nTinerii cu vârsta de pana la 27 de ani se pot înscrie pentru unul din cele 700 de locuri disponibile în această sesiune de admitere, până pe data de 06 octombrie 2024. Este vorba despre: \n\n – Şcoala Militară de Subofiţeri Jandarmi „Grigore Alexandru Ghica” Drăgăşani – 350 locuri (din care 3 locuri pentru romi şi 3 locuri pentru alte minorităţi); \n\n – Şcoala Militară de Subofiţeri Jandarmi „Petru Rareş” Fălticeni) – 350 locuri (din care 3 locuri pentru romi şi 3 locuri pentru alte minorităţi).\n\n„Pentru a urma cursurile școlilor militare de subofițeri jandarmi din Drăgășani sau Fălticeni trebuie îndeplinite anumite condiții ce pot fi consultate pe site-ul oficial al Inspectoratului de Jandarmi Județean Olt: https://www.jandarmeriaolt.ro/ . Cererea-tip de înscriere, precum și, după caz, consimțământul privind solicitarea extrasului de pe cazierul judiciar de către unitatea de recrutare, se completează de către candidat în mod lizibil, se semnează și se transmit, exclusiv în format electronic, la adresa de mail contact@jandarmeriaolt.ro până la data de 6 octombrie 2024, inclusiv în zilele de sâmbătă și duminică, iar dosarele se depun personal și în volum complet, până la data de 24 octombrie a.c., la sediul Inspectoratului de Jandarmi Județean Olt, Strada Cazărmii, nr. 40 din municipiul Slatina. Accesați linkul \n\n https://www.jandarmeriaolt.ro/admitere.htm unde găsiți postate toate informațiile necesare pentru sesiunea admiterii în școlile militare de subofițeri jandarmi” , se arată în comunicatul IJJ Olt.",
  "metadata": {
    "original_file": "Ziarul_De_Olt_0241.html"
  }
}