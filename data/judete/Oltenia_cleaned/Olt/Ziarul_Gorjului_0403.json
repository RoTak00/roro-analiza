{
  "title": "Angajați ai Primăriei Slatina testați COVID",
  "content": "Printr-un contract de sponsorizare, Electrocarbon a donat Primăriei Slatina 2.000 de teste rapide pentru depistarea infecției COVID-19. 800 de bucăți vor ajunge la Direcția de Asistență Socială Slatina, iar 1.200 la Clubul Sportiv Municipal Slatina.\n\n„Testele vor fi utilizate pentru personalul structurilor, pe bază de solicitare scrisă și vor fi efectuate cu respectarea condițiilor prevăzute atât în contractul de sponsorizare, cât și în prospectul produsului. Prioritate la testarea rapidă o au persoanele care prin natura atribuțiilor de serviciu sunt mai expuse riscului de infectare cu virusul SARS-COV2”, se arată într-un proiect de hotărâre al Primăriei Slatina.\n\nAtât CSM Slatina, cât și Direcția de Asistență Socială Slatina au printre angajați cadre medicale care pot efectua testele rapide.",
  "metadata": {
    "original_file": "Ziarul_Gorjului_0403.html"
  }
}