{
  "title": "INEDIT. Curtea de Conturi Olt laudă Primăria Deveselu",
  "content": "Curtea de Conturi Olt a acordat un certificat de conformitate Primăriei Deveselu. Instituția olteană precizează că „în raportul de audit financiar a fost formulată o opinie nemodificată, fără rezerve, întrucât: a) situațiile financiare au fost întocmite, din toate punctele de vedere semnificative, în conformitate cu cadrul general de raportare financiară (…) și oferă o imagine fidelă și reală asupra operațiunilor economice ale entității; b) modul de administrare a patrimoniului public și privat al statului este în concordanță cu scopul, obiectivele și atribuțiile prevăzute în actele normative; c) toate informațiile de importanță semnificativă privind situațiile financiare sunt prezentate corecte”.\n\nSituațiile financiare corecte despre care vorbește Curtea de Conturi sunt pentru exercițiul financiar al anului 2019.\n\nCurtea de Conturi Olt a efectuat un control la Primăria Deveselu privind documentele financiar-contabile pentru anii 2017-2018-2019.\n\nPotrivit unor surse din cadrul Curții de Conturi Olt, astfel de documente sunt destul de rar acordate.",
  "metadata": {
    "original_file": "Ziarul_Gorjului_0456.html"
  }
}