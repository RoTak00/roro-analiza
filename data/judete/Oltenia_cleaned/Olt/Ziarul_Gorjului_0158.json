{
  "title": "Olt: 1.212 contestații, la Bacalaureat",
  "content": "1.212 de contestații au fost depuse în Olt, după afișarea primelor rezultate obținute de candidații prezenți la probele din sesiunea curentă a examenului de Bacalaureat.\n\n„Din totalul celor 1.212 contestații, la proba scrisă de Limba și literatura română au fost depuse 413, la proba obligatorie a profilului 486, la proba obligatorie a profilului și a specializării 313”, se arată într-un comunicat al ISJ Olt.\n\nSoluționarea lucrărilor contestate va avea loc în perioada 01-04 iulie, rezultatele finale urmând a fi făcute publice duminică, 05 iulie.",
  "metadata": {
    "original_file": "Ziarul_Gorjului_0158.html"
  }
}