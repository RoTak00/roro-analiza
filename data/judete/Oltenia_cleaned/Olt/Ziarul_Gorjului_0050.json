{
  "title": "CAS OLT: vaccinul gripal va putea fi ridicat direct din farmacie, cu prescripție medicală",
  "content": "Vaccinul gripal va putea fi procurat de la farmacie, pe baza unei prescripţii electronice, prescripţie de care vor beneficia numai pacienţii asiguraţi.\n\nAsigurații care vor să se vaccineze își pot procura vaccinul gripal de la orice farmacie. Pentru a putea beneficia de compensare 50% sau 100% din prețul de referință asiguratul trebuie să prezinte prescripție medicală. Rețeta poate fi emisă de medicul de familie sau de orice medic specialist aflat în contract cu casa de asigurări de sănătate și are o valabilitate de maximum 30 de zile de la data emiterii acesteia.\n\n” Copiii cu vârsta cuprinsă între 6 luni și 19 ani, gravidele, pacienții cu anumite afecțiuni, persoanele cu vârsta de peste 65 de ani precum și personalul medico sanitar și auxiliar beneficiază de compensare 100% pentru vaccinarea împotriva gripei iar persoanele cu vârsta cuprinsă între 45 și 65 de ani, fără boli cronice beneficiază de compensare 50% din prețul de referință.\n\nAdministrarea vaccinului poate fi făcută de medici de familie, epidemiologi, de boli infecțioase, pediatri sau medici din orice altă specialitate care au un atestat de vaccinologie, precum și în farmacie .” transmite CAS Olt.",
  "metadata": {
    "original_file": "Ziarul_Gorjului_0050.html"
  }
}