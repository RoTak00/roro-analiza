{
  "title": "Cardul de sănătate NU mai vine acasă, ci se ridică de la sediul CAS Olt",
  "content": "Casa de Asigurări de Sănătate (CAS) Olt reamintește că, începând cu data de 15 septembrie 2022 cardurile naționale de sănătate duplicat nu se mai distribuie la domiciliul asiguratului ci se ridică de la sediul casei de asigurări de sănătate.\n\nDin cele peste 1700 de carduri duplicat predate Casei de Asigurări de Sănătate Olt, au fost ridicate de către asigurați 250 de carduri duplicat.\n\n” Asigurații care au depus la CAS Olt cerere pentru eliberarea cardului național de sănătate duplicat în perioada 24 februarie – 31 august 2022, trebuie să se prezinte la sediul casei de asigurări de sănătate pentru a intra în posesia cardului duplicat. Întrucât nu au fost tipărite toate cardurile duplicat silicitate in perioada februarie august, pentru a veni în sprijinul asiguraților și a evita deplasarea la sediul instituției a asiguraților pentru care nu s-a tipărit cardul duplicat, CAS Olt pune la dispoziția asiguraților un număr de telefon (0372756690), un număr de whatsaap (0728328348) și o adresă de email (evidenta_asig@casot.ro) unde se pot interesa dacă le-a fost tipărit cardul. ” transmite CAS Olt.",
  "metadata": {
    "original_file": "Ziarul_Gorjului_0079.html"
  }
}