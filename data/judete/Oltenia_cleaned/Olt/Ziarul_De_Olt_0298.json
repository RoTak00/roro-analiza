{
  "title": "Deputatul Știrbu, inițiator al legii creșterii plafonului de impozitare a pensiilor | Ziarul de Olt",
  "content": "Disputele legate de noua Lege a Pensiilor au generat în spațiul public o seamă de controverse, vocile nemulțumiților, dar și ale mulțumirilor au acoperit temele majore de dezbatere. \n\n În acest context, ca și cameră decizională, Camera Deputaților a aprobat cu largă reprezentare un proiect de lege aflat în circuit parlamentar de aproape doi ani inițiat de deputatul PNL de Olt, Gigel Știrbu prin care plafonul de impozitare a pensiilor crește de la 2000 de lei la 3000 de lei. Potrivit lui Știrbu se rezolvă o problemă care ține de puterea de cumpărare a seniorilor cu veniturile mici, în condițiile unei inflații ridicate. \n\n Precizăm că deputatul Știrbu mai are la activ un proiect devenit lege prin care pensionarii din aglomerarea urbană Slatina s-au putut pensiona mai devreme cu doi ani în contextul poluării din zonă… \n\n Două inițiative cu o componentă socială puternică, venite de la un ales liberal. Gigel Știrbu este în prezent președinte al PNL Olt.",
  "metadata": {
    "original_file": "Ziarul_De_Olt_0298.html"
  }
}