{
  "title": "Spitalul Slatina caută medici specializați în cardiologie, pentru colaborare sau angajare cu contract de muncă",
  "content": "Este nevoie de medici cardiologi la Spitalul Județean de Urgență Slatina. Astqa reiese dintr-un anunț postat pe site-ul celei mai mari unități medicale cu paturi din municipiul reședință a județului Olt, dar și pe pagina oficială de Facebook a instituției. Potrivit reprezentanților Spitalului Slatina, este nevoie de medici specializați în cardiologie, fie ca și colaboratori, fie cu contract de muncă, cu timp parțial.\n\nAșadar, Spitalul Județean de Urgență Slatina caută medici specialiști sau primari, specialitatea cardiologie, care doresc să efectueze servicii medicale de specialitate, cu activitate în cadrul Secției Cardiologie, respectiv în Ambulatoriul de Specialitate – cu contract de prestări servicii, dar și medici rezidenți/specialiști/primari, specialitatea cardiologie, care doresc să efectueze gărzi în linia de gardă în specialitatea Cardiologie – cu contract individual de muncă cu timp parțial.",
  "metadata": {
    "original_file": "Eveniment_De_Olt_0053.html"
  }
}