{
  "title": "Victorie pentru Tiutiu. Validat primar la Nicolae Titulescu | Ziarul de Olt",
  "content": "Prezența primarului ales al comunei Nicolae Titulescu, Florin Tiutiu pe listele de candidați propuși de PNL Olt pentru Camera Deputaților a generat o seamă de controverse privind validarea mandatului dar și o acțiune în instanță de oponenții acestuia.\n\nDupă o primă soluție dată în defavoarea voinței populare a locuitorilor comunei, ultima instanță, cea de apel, schimbă tot. Astfel, „validează mandatul numitului Gheorghe Florin, ales primar al UAT comuna Nicolae Titulescu…”. Practic, prin această decizie dată pe 31 octombrie, urmare a ședinței din 30 octombrie, prefectul de Olt va trebui să dispună constituirea procedurilor specifice pentru exercitarea funcției în care acesta a fost ales de majoritate în urma voturilor din 9 iunie.\n\nSpeța, unică la nivel național va constitui un precedent învestit cu puterea lucrului judecat și pentru alte situații asemănătoare.",
  "metadata": {
    "original_file": "Ziarul_De_Olt_0158.html"
  }
}