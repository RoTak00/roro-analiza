{
  "title": "Primăria municipiului Slatina organizează Cupa Slatinei la Înot | Ziarul de Olt",
  "content": "Primăria municipiului Slatina organizează Cupa Slatinei la Înot, competiție destinată copiilor cu vârste între 6 și 13 ani, fete și băieți. Ajunsă la ediția a IX-a, competiția va avea loc în data de 23 noiembrie 2024, iar locația pentru înscrieri și concurs este Bazinul de Înot Slatina de pe strada Crișan.\n\n„Primăria municipiului Slatina vă invită să luați parte la un eveniment plin de energie și pasiune pentru sport – Cupa Slatinei la Înot! Pregătiți-vă pentru o competiție spectaculoasă, destinată copiilor cu vârste între 6 și 13 ani, fete și băieți, care sunt gata să-și arate abilitățile și să lupte pentru medalii. Vă așteptăm să susțineți micii campioni ai Slatinei! Pentru înscriere și mai multe detalii, vă invităm să vizitați bazinul de înot Slatina. Haideți să facem din această ediție una de neuitat!” , transmit reprezentanții Primăriei municipiului Slatina.",
  "metadata": {
    "original_file": "Ziarul_De_Olt_0160.html"
  }
}