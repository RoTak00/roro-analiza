{
  "title": "Stațiile ITP autorizate pot primi clienți | Ziarul de Olt",
  "content": "Registrul Auto Român a anunțat luni, 25 noiembrie 2024, faptul că Stațiile ITP autorizate pot primi clienți și pot efectua inspecția tehnică prin înregistrare manuală, conform instrucțiunilor primite de la RAR. La reluarea funcționării aplicației informatice, respectivele verificări vor fi înregistrate în aplicația SIRAR în ordinea efectuării lor.\n\nStațiile ITP nu vor putea elibera documentele doveditoare la finalul verificărilor. Persoanele care prezintă vehiculele la ITP vor fi înștiințate în vederea revenirii pentru ridicarea ulterioară a certificatului de inspecție tehnică.\n\n„Registrul Auto Român a luat o decizie intermediară până la deblocarea situației din stațiile ITP și până la repornirea aplicației informatice SIRAR prin care se gestionează evidența online a inspecțiilor tehnice periodice. Stațiile ITP autorizate, care au solicitări din partea clienților, pot efectua inspecția tehnică prin înregistrare manuală, conform instrucțiunilor primite de la RAR. La reluarea funcționării aplicației informatice, respectivele verificări vor fi înregistrate în aplicația SIRAR în ordinea efectuării lor. Momentan, stațiile ITP nu vor putea elibera documentele doveditoare la finalul verificărilor. Persoanele care prezintă vehiculele la ITP vor fi înștiințate în vederea revenirii pentru ridicarea ulterioară a certificatului de inspecție tehnică. Măsura a fost luată pentru ca posesorii de autovehicule să poată circula pe teritoriul României fără a risca sancțiuni pentru lipsa efectuării ITP. Recomandarea RAR este să contactați stația la care doriți să mergeți și să vă asigurați că aceasta funcționează în condițiile propuse momentan și vă pot oferi serviciul de care aveți nevoie. Specialiștii noștri lucrează în continuare pentru a putea intra în normalitate în cel mai scurt timp posibil” , se arată în comunicatul RAR.",
  "metadata": {
    "original_file": "Ziarul_De_Olt_0105.html"
  }
}