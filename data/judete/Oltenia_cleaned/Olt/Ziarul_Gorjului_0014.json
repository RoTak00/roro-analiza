{
  "title": "Spălătorie modernă la Spitalul Județean de Urgență Slatina",
  "content": "Spitalul Județean de Urgență Slatina are acum o spălătorie modernă, parte din proiectul pentru prevenirea și combaterea infecțiilor asociate asistenței medicale, contribuind la eficientizarea unui serviciu esențial pentru spital.\n\nInvestiția, în valoare totală de 3.300.000 lei, a fost realizată din bugetul Consiliului Județean Olt, principalul partener pentru Sănătatea județului.\n\n” Echipa, formată din 10 oameni, folosește echipamente de ultimă generație întâlnite în spitalele mari din România: mașini de spălat cu barieră igienică, mașini de spălat cu turație mare de stoarcere, mașini de spălat mopuri, uscătoare electrice cu control al umidității, calandre electrice cu benzi, mobilier din inox, cărucioare încărcare – descărcare mașini de spălat, cărucioare depozitare rufe uscate, cărucioare transport în exterior. Digitalizarea fluxurilor permite monitorizarea consumului de energie, apă și detergent, asigurând eficiență maximă. ” transmit reprezentanții SJU Slatina.",
  "metadata": {
    "original_file": "Ziarul_Gorjului_0014.html"
  }
}