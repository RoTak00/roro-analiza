{
  "title": "Liber la biletele de tratament din seria a V-a",
  "content": "Pensionarii care au solicitat bilete de tratament pentru seria a V-a sunt aşteptaţi, începând de miercuri, la Casa Judeţeană de Pensii (CJP) Olt, să achite sau să ridice gratuit tichetele, prezentarea în staţiuni fiind în intervalul 15-18 mai 2019.\n\nPentru această serie, Casa Naţională de Pensii a alocat 31 de bilete de tratament în staţiunile: Amara-10 bilete, Olănești –opt bilete, Bala-șapte bilete, Pucioasa-patru bilete și Buziaș – două bilete. „Persoanele care se regăsesc pe listă pot ridica biletele de tratament de la sediul CJP Olt în zilele de luni şi miercuri, până în data de 8 mai 2019, inclusiv”, a precizat Iulian Smarandache, directorul executiv al CJP Olt. Biletele de tratament din seria 5 – 2019 ramase disponibile se vor afişa în data de 10 mai 2019 şi se vor vinde în data de 13 mai 2019.",
  "metadata": {
    "original_file": "Ziarul_Gorjului_0327.html"
  }
}