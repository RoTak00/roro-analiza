{
  "title": "Școala gimnazială „Voievod Brâncoveanu” Brâncoveni și Grădinița cu program normal „Domnița Bălașa” din satul Văleni au devenit independente energetic | Ziarul de Olt",
  "content": "Început lunii noiembrie vine cu vești bune pentru Școala gimnazială „Voievod Brâncoveanu” Brâncoveni și Grădinița cu program normal „Domnița Bălașa” din satul Văleni.\n\nInstituțiile de învățământ din satele Brâncoveni și Văleni au beneficiat de instalarea a două sisteme cu panouri solare. Investiția, finanțată integral de către societatea ROMSIR IMPEX va ajuta bugetul local și, de asemenea, impactul investiției este pozitiv pe termen lung asupra mediului inconjurător.\n\n„De astăzi, 01.11.2024 Școala gimnazială „Voievod Brâncoveanu” Brâncoveni și Grădinița cu program normal „Domnița Bălașa” din satul Văleni sunt independente energetic. Societatea ROMSIR IMPEX din Balș a instalat sisteme cu panouri solare pe acoperișurile instituțiilor de învățământ din satele Brâncoveni și Văleni. Prin investiția finanțată integral de către societatea ROMSIR IMPEX se va realiza economie la bugetul local, iar impactul investiției este pozitiv pe termen lung asupra mediului inconjurător. Avem promisiunea că în primăvara 2025 se vor realiza aceleași investiții și la GPN Brâncoveni și GPN Mărgheni. Mulțumim din suflet www.romsir.ro, Director General MIHAI LANGĂ! Mulțumim prietenului și consăteanului nostru MARIUS TRUSCĂ!” , se arată în postarea de pe pagina de socializare a primarului Ion Cheroiu.",
  "metadata": {
    "original_file": "Ziarul_De_Olt_0151.html"
  }
}