{
  "title": "Elev eliminat din centrul de examen de la Liceul Tehnologic „Danubius” Corabia",
  "content": "Un liceean care a susținut ultima probă a examenului de Bacalaureat la Liceul Tehnologic „Danubius” Corabia a încercat să copieze. Acesta a fost eliminat din examen și nu va mai avea dreptul de a participa la următoarele două sesiuni de Bacalaureat.\n\nJoi, 25 iunie, s-a desfășurat ultima probă scrisă a examenului de Bacalaureat, pentru județul Olt rata de participare fiind de 93,4 la sută.\n\n„Dintre cei 2.849 de candidaţi înscrişi pentru susţinerea testului scris la una dintre cele 10 discipline (Biologie – , Chimie – , Fizică – , Economie – , Filosofie – , Geografie – , Informatică – , Logică şi argumentare – , Sociologie – şi Psihologie – ), s-au prezentat 2.661 de candidaţi. 188 de candidaţi au absentat, iar 1 a fost eliminat pentru tentativă de fraudă. Nu au existat candidați care au avut temperatura peste 37.3 ̊C. sau candidați care au susținut examenul cu subiectele de rezervă. Pentru tentativă de fraudă au fost eliminați 1 candidat”, se arată într-un comunicat al ISJ Olt.\n\nPrimele rezultate vor fi afișate marți, 30 iunie, până în ora 12.00. Ministerul Educației și Cercetării va publica rezultatele elevilor obținute în urma susținerii examenelor naționale cu anonimizarea numelui și a prenumelui. Contestațiile pot fi depuse atât în format fizic, cât și electronic, în zilele de 30 iunie, în intervalul orar 16.00 – 19.00 și pe data de 1 iulie, în intervalul orar 8.00 – 12.00.\n\nÎn acest caz, candidații completează, semnează și depun/transmit electronic și o declarație-tip în care se menționează faptul că au luat cunoștință că nota acordată ca urmare a soluționării contestației poate modifica, după caz, nota inițială, prin creștere sau descreștere.",
  "metadata": {
    "original_file": "Ziarul_Gorjului_0162.html"
  }
}