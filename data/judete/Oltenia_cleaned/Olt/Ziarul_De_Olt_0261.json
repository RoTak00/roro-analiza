{
  "title": "Primăria Slatina: „Prima ediție a Festivalului Internațional de Șah va avea loc între 15-17 noiembrie 2024” | Ziarul de Olt",
  "content": "Primăria municipiului Slatina anunță prima ediție a Festivalului Internațional de Șah de la Slatina. Acesta va avea loc între 15-17 noiembrie 2024. Prin șah, copiii învață încă de mici să fie creativi, atenți, perspicace, răbdători și, mai presus de toate, să joace cu fair-play. \n\n „Cu sprijinul inspectoratelor școlare și al profesioniștilor din lumea șahului, ne dorim să extindem disciplina opțională „Educație prin șah” în școli, oferindu-le elevilor ocazia de a descoperi acest sport fascinant și de a-și dezvolta abilități multiple” , transmit reprezentanții Primăriei.\n\n„Șahul și educația nu sunt doar două domenii similare, ci se completează perfect, creând un mediu ideal pentru formarea unor generații de succes! Prin acest sport al minții, copiii învață încă de mici să fie creativi, atenți, perspicace, răbdători și, mai presus de toate, să joace cu fair-play. La prima ediție a Festivalului Internațional de Șah de la Slatina, care va avea loc între 15-17 noiembrie 2024, ne propunem să continuăm parteneriatele care au adus plus-valoare atât comunității, cât și șahului românesc. Cu sprijinul inspectoratelor școlare și al profesioniștilor din lumea șahului, ne dorim să extindem disciplina opțională „Educație prin șah” în școli, oferindu-le elevilor ocazia de a descoperi acest sport fascinant și de a-și dezvolta abilități multiple. Suntem convinși că această inițiativă va deveni un pilon solid al educației din România, inspirând și șlefuind mințile tinerei generații. Hai alături de noi să sărbătorim șahul, educația și creativitatea la Festivalul Internațional de Șah – SLATINA 2024, ediția I! Înscrieri la telefon: 0752 541 222 – Dumitru Barbărasă” , se arată în comunicatul emis de Primăria Slatina.",
  "metadata": {
    "original_file": "Ziarul_De_Olt_0261.html"
  }
}