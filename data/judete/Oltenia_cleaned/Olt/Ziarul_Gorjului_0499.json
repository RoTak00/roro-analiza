{
  "title": "Subprefectul Octavian Olteanu a depus jurământul",
  "content": "Octavian Olteanu a depus, astăzi, jurământul pentru învestirea în funcția de subprefect al județului Olt.\n\nLa ceremonie a participat Teodor Iulian Gheorghe, director general al Direcției Generale pentru Relațiile cu Instituțiile Prefectului din cadrul Ministerului Afacerilor Interne.\n\nOctavian Olteanu va exercita, cu caracter temporar, funcția publică de subprefect al județului Olt. Odată cu numirea lui Octavian Olteanu în funcție, echipa de conducere a fost reîntregită. Pe lângă prefectul de Olt Florin Homorean, susținut de PNL, cealaltă funcție de subprefect este ocupată de Nicolae Hristescu, care are susținere din partea ALDE.",
  "metadata": {
    "original_file": "Ziarul_Gorjului_0499.html"
  }
}