{
  "title": "Poliția Olt angajează personal din sursă externă. Sunt 14 posturi scoase la concurs",
  "content": "De luni, 19 august 2024, s-a dat startul înscrierilor pentru concursurile în vederea ocupării unor posturi în cadrul Inspectoratului de Poliție Județean Olt, cu recrutare din sursă externă. Așadar, Poliția olteană caută să angajeze nu mai puțin de 14 persoane la Ordine Publică, Reținere și Arestare Preventivă, Comunicații și Informatică, Serviciul Logistic și Secretariat, Documente Clasificate, Arhivă și Relații cu Publicul.\n\n„Căutăm colegi pentru ocuparea următoarelor posturi: șase posturi de agent de poliție la specialitatea ordine publică, un post de agent de poliție la specialitatea reținere și arestare preventivă, un post de agent de poliție la specialitatea comunicații și informatică, un post de personal contractual, subinginer, la Serviciul Logistic, un post de personal contractual, îngrijitor, la Serviciul Logistic, un post de personal contractual, electrician auto, la Serviciul Logistic și trei posturi de personal contractual, la Secretariat, documente clasificate, arhivă și relații cu publicul”, se precizează într-un comunicat de presă transmis de IPJ Olt.\n\nMai multe informații despre cele 14 posturi scoase la concurs, precum și despre termenul de înscriere, documentele necesare, date de examen și altele, pot fi găsite pe linkul https://hub.mai.gov.ro/recrutare/anunt/index.",
  "metadata": {
    "original_file": "Eveniment_De_Olt_0127.html"
  }
}