{
  "title": "Spitalul Corabia are stație nouă de oxigen",
  "content": "Pentru autoritățile locale din orașul Corabia, sănătatea cetățenilor este literă de lege, fapt demonstrat de instalația de producere și distribuție fluide medicale, oxigen, aer comprimat și vacuum.\n\nPrimarul orașului de la Dunăre, Iulică Oane, a semnat recepția finală și punerea în funcțiune a instalațiilor din cadrul proiectului ”Îmbunătățirea infrastructurii de fluide medicale la Spitalul Orășenesc Corabia”. Proiectul a fost finanțat integral prin Programul Operațional Infrastructură Mare 2014-2020, Axa Prioritară 9 – Protejarea sănătății populației în contextul pandemiei cauzate de COVID 19-Cod apel: POIM 935/9/1/ Creșterea siguranței pacienților în structuri spitalicești publice care utilizează fluide medicale și are o valoare totală de 9.898.319,85 lei, inclusiv TVA.\n• platformă betonată pe care sunt amplasate 3 containere în care sunt montate echipamente de producere și livrare gaze medicale;\n• generatoare de oxigen cu debit de 16 Nmc/h-2buc;\n• stație de aer comprimat medical formată din 3 compresoare de câte 90 mc/h fiecare;\n• stație vacuum medical formată din 3 pompe de câte 100 Nmc/h fiecare;\n• sistem de detecție și alarmare la depășirea concentrație de oxigen;\n\nInvestițiile în infrastructura sanitară vor asigura îmbunătățirea accesului la servicii medicale de calitate, și la creșterea eficienței îngrijirii spitalicești.",
  "metadata": {
    "original_file": "Ziarul_Gorjului_0040.html"
  }
}