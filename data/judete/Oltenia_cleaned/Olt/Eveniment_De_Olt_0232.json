{
  "title": "Puțini turiști au vizitat județul Olt în prima lună a anului",
  "content": "Chiar dacă județul are puține obiective turistice de vizitat, reprezentanții Direcției Regionale de Statistică transmit că în prima lună a anului în curs s-a înregistrat o scădere a turiștilor cazați în unitățile de la noi. Potrivit cifrelor oficiale, scăderea a fost de puțin peste 18 la sută față de aceeași perioadă a anului 2023.\n\nMajoritatea turiștilor au fost cazați în hotelurile din Olt.\n\n„Numărul turiştilor cazaţi în luna ianuarie 2024 a fost de 1.390 persoane, cu 18,1% mai puțin față de luna ianuarie 2023, când au fost 1.698. Dintre aceștia, 2.327 au fost cazați în hoteluri, 159 în vile turistice, 51 în pensiuni turistice și doi în cabane turistice”, se precizează în comunicatul remis de DRS Olt la sfârșitul lunii martie.\n\nDatele centralizate de statisticienii olteni arată însă o creștere a înnoptărilor în structurile de primire turistică din județul Olt, aceasta fiind de 4,7 la sută faţă de cele din aceeași lună a anului trecut, și anume 3.110 nopţi faţă de 2.970 nopţi.\n\nIar indicele de utilizare netă a locurilor de cazare pentru luna ianuarie 2024 a fost de 10,6% pe total structuri de cazare turistică, potrivit reprezentanților Direcției Regionale de Statistică.",
  "metadata": {
    "original_file": "Eveniment_De_Olt_0232.html"
  }
}