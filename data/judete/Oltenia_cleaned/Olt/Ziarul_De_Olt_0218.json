{
  "title": "Deputatul Gigel Știrbu: „Inițiativa mea și a colegilor din PNL, de eliminare a impozitului pentru pensiile sub 3.000 lei este în vigoare de astăzi, 1 octombrie 2024 | Ziarul de Olt",
  "content": "Deputatul PNL de Olt, Gigel Știrbu anunță că începând de astăzi, 1 octombrie 2024, inițiativa de eliminare a impozitului pentru pensiile sub 3.000 lei este în vigoare.\n\n„Pensiile primite începând cu luna octombrie, care nu ating valoarea de 3.000 lei, vor fi scutite de impozitul pe venit de 10%, conform PNL care a inițiat modificarea legislației în acest sens, după ce Guvernul a trimis deciziile de recalculare a pensiilor. Începând cu 1 octombrie, plafonul se majorează la 3.000 lei, de la 2.000, cât era până acum.\n\nMăsura a fost adoptată în procedură de urgență de Parlament, la propunerea PNL, care a depus spre dezbatere și adoptare acest proiect. Regula se aplică și pensionarilor cu pensii mici din sistemul de ordine și siguranță publică. PNL nu a uitat de pensionarii militari cu pensii sub 3.000 lei. Reamintim că, potrivit legii, la 1 ianuarie, pensiile vor fi indexate cu rata inflației, la care se adaugă 50% din creșterea medie a venitului brut” , este declarația deputatului Știrbu.",
  "metadata": {
    "original_file": "Ziarul_De_Olt_0218.html"
  }
}