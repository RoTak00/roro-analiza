{
  "title": "BANI PENTRU 44 DE PRIMĂRII DIN OLT",
  "content": "Guvernul alocă bani pentru 44 de localități din județul Olt pentru elaborarea sau actualizarea Regulamentelor Locale de Urbanism (RLU).\n\nMinisterul Lucrărilor Publice, Dezvoltării și Administrației (MLPDA) a aprobat contractele de finanțare pentru Programul privind elaborarea și/sau actualizarea Planurilor Urbanistice Generale (PUG) şi a Regulamentelor Locale de Urbanism (RLU) pentru mai multe localități din județul Olt. Suma totală va fi de 599.880 lei.\n\nMLPDA a primit cereri pentru finanțare de la 39 de consilii județene, pentru 957 de unități administrativ-teritoriale (UAT) care au achiziționat servicii de elaborare a documentațiilor PUG, în diferite stadii (lucrări noi și lucrări în continuare), sumele solicitate totalizând 65.109.938,29 lei. \n\n Ministerul Lucrărilor Publice, Dezvoltării și Administrației a întocmit un punctaj în baza unor criterii, pentru fiecare criteriu fiind acordat un punct. În raport cu suma alocată (de 18.000.000 lei) și cu numărul total de puncte (3.073 lei), a fost stabilită valoarea pentru fiecare punct (5.857,47 lei). În funcție de numărul de puncte obținut de fiecare UAT în urma analizei, a fost alocată, proporțional, suma aferentă.",
  "metadata": {
    "original_file": "Ziarul_Gorjului_0467.html"
  }
}