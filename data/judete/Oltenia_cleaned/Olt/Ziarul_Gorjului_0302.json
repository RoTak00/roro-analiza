{
  "title": "Vești uriașe! Transport gratuit pentru o nouă categorie de români",
  "content": "Vești bune pentru o categorie de români! Conform unei prevederi care este inclusă într-o propunere legislativă aflată în dezbatere la Senat și care trebuie să parcurgă întregul demers legislativ pentru a intra în vigoare, o categorie de români va beneficia de transport gratuit.\n\nProiectul propune ca și însoțitorii copiilor cu handicap accentuat și grav să poată beneficia de transportul gratuit cu trenul, cu autobuzele, sau cu navele pentru transport fluvial. Gratuitatea se va acorda, însă, doar în prezența copilului al cărui însoțitor este persoana. Acest lucru înseamnă că însoțitorii vor putea călători în mod gratuit doar dacă vor călători alături de copiii pe care îi însoțesc.\n\nÎn prezent, pe lângă persoanele cu dizabilități grave, mai beneficiază de gratuitate pentru transportul interurban și însoțitorii și asistenții lor personali. Prin urmare, proiectul legislativ propune introducerea unui nou tip de însoțitor care va putea călători gratis. Gratuitatea se oferă pentru transportul cu orice tip de tren (în limita costului unui bilet de tren Interregio IR, cu regim de rezervare la clasa a doua), cu autobuzul, cu navele pentru transport fluvial, iar pe lângă acestea, propunerea legislativă prevede și introducerea gratuității pentru transportul cu avionul.",
  "metadata": {
    "original_file": "Ziarul_Gorjului_0302.html"
  }
}