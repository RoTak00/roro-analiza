{
  "title": "Ministrul Barbu: ”Pui românești crescuți la Potcoava” | Ziarul de Olt",
  "content": "Ministrul Agriculturii, Florin Barbu, a vizitat astăzi, 20 septembrie 2024, împreună cu primarul orașului Potcoava, Emanuel Enăchioaia, ferma Greenfield Farming, unde se cresc 5,2 milioane de pui. 33 de hale au fost modernizate și retehnologizate, atât cu fonduri europene, cât prin Programul de Reproducție al Ministerului Agriculturii, iar investiția totală se ridică la 11,5 milioane de euro și au fost create peste 60 de locuri de muncă. \n\n „În orașul Potcoava am văzut un exemplu de colaborare și dezvoltare a unei comunități între un investitor, un primar gospodar și Guvernul României, CALEA SIGURĂ PENTRU DEZVOLTAREA JUDEȚULUI OLT ȘI A ROMÂNIEI” , transmite ministrul Barbu.\n\n„În orașul Potcoava, din județul Olt se simte și se produce românește după ce investitorul Greenfield Farming a renovat și populat, cu sprijinul Ministerului Agriculturii, fostele hale abandonate ale fermei de pui. 33 de hale au fost modernizate și retehnologizate, atât cu fonduri europene, cât prin Programul de Reproducție al Ministerului Agriculturii. Investiția totală se ridică la 11,5 milioane de euro și au fost create peste 60 de locuri de muncă, investitorul contribuind la dezvoltarea comunității locale. Am vizitat alături de primarul orașului Potcoava, Emanuel Enăchioaia această fermă modernă unde se cresc 5,2 milioane de pui care ajung în supermarket-urile și pe mesele românilor, dar și în Italia sau Franța” , este declarația ministrului Barbu.",
  "metadata": {
    "original_file": "Ziarul_De_Olt_0255.html"
  }
}