{
  "title": "Florin Barbu: „Vreau să mulțumesc Ro.Aliment pentru premiul de excelență oferit, premiu ce reprezintă rezultatul parteneriatelor solide pe care le-am construit împreună” | Ziarul de Olt",
  "content": "Ministrul Agriculturii și Dezvoltării Rurale, Florin Barbu, a primit din partea Ro.Aliment un premiu de excelență pentru susținerea și implicarea remarcabilă în dezvoltarea și promovarea industriei alimentare din România.\n\n„Vreau să mulțumesc Ro.Aliment pentru premiul de excelență oferit, premiu ce reprezintă rezultatul parteneriatelor solide pe care le-am construit împreună. Este o recunoaștere a angajamentului Ministerului Agriculturii de a fi un partener de dialog permanent pentru întreg sectorul agroalimentar. Prin contractele încheiate, România are toate șansele să devină leader în domeniul procesarii în sud-estul Europei” , este declarația ministrului Barbu.",
  "metadata": {
    "original_file": "Ziarul_De_Olt_0072.html"
  }
}