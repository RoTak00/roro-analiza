{
  "title": "Senatorul Siminica Mirea: „Am votat legea care elimină inechitățile din sistemul pensiilor militare” | Ziarul de Olt",
  "content": "Senatorul Siminica Mirea, alături de colegii social-democrați, a votat, luni, 4 noiembrie 2024, legea care elimină inechitățile din sistemul pensiilor militare.\n\nIată ce declară senatorul Mirea: „Am susținut mereu, alături de colegii mei social-democrați, dreptatea pentru militari, iar astăzi, am votat legea care elimină inechitățile din sistemul pensiilor militare. Suntem bucuroși că, datorită implicării constante a Partidului Social Democrat, am reușit să aducem această lege echitabilă mai aproape de realitate. Prin acest act, ne arătăm respectul față de cei care au servit România întreaga lor viață. Le mulțumesc colegilor mei parlamentari, care au sprijinit acest proiect, iar votul din Senat de astăzi este un pas înainte spre dreptate și recunoaștere pentru militarii noștri”.",
  "metadata": {
    "original_file": "Ziarul_De_Olt_0147.html"
  }
}