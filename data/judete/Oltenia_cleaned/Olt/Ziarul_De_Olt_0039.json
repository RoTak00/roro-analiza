{
  "title": "Noi forțe în echipa ISU Olt | Ziarul de Olt",
  "content": "Astăzi, 23 decembrie 2024, echipa salvatorilor din județul Olt devine mai puternică odată cu integrarea a opt tineri absolvenți ai Școlii de Subofițeri de Pompieri și Protecție Civilă „Pavel Zăgănescu” Boldești, promoția decembrie 2024.\n\nCei opt proaspăt sergenți majori își vor desfășura activitatea în cadrul structurilor de intervenție din Slatina, Scornicești și Balș, fiind pregătiți să răspundă prompt în situații de urgență și să sprijine comunitatea cu profesionalism și dedicare.\n\n„Începând de astăzi, 23 decembrie 2024, suntem MAI puternici cu opt tineri salvatori, absolvenți ai Școlii de Subofițeri de Pompieri și Protecție Civilă „Pavel Zăgănescu” Boldești, promoția decembrie 2024. Cei opt proaspăt sergenți majori își vor desfășura activitatea în cadrul structurilor de intervenție din Slatina, Scornicești și Balș. Tuturor le mulțumim pentru că au ales familia salvatorilor olteni și le dorim succes și misiuni încheiate cu bine!” , transmite ISU Olt.",
  "metadata": {
    "original_file": "Ziarul_De_Olt_0039.html"
  }
}