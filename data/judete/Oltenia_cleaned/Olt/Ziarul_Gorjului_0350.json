{
  "title": "Cine se poate pensiona mai devreme în martie 2019",
  "content": "Pensii 2019. Casa Naţională de Pensii Publice (CNPP) a pus la dispoziție un calculator de pensii, unde puteți afla când vă puteți pensiona.\n\nAstfel, folosindu-se de calculatorul pus la dispoziție de CNPP, Bugetul.ro vă dezvăluie cine se poate pensiona mai devreme în luna martie a anului 2019.\n\nPotrivit programului, femeile născute în luna ianuarie a anului 1962 se pot pensiona anticipat în martie, fără a li se reduce pensia, dacă au un stagiu minim de cotizare de cel puțin 40 ani și 6 luni.\n\nAșadar, femeile care au împlinit 57 de ani în luna ianuarie 2019 pot ieși mai devreme la pensie în luna martie a acestui an.\n\nDe asemenea, și cele de 57 de ani, care au un stagiu minim de cotizare cuprins între 32 de ani și 6 luni și 40 de ani și 6 luni, se pot pensiona în martie, dar vor primi o pensie redusă între 30% și 0%.",
  "metadata": {
    "original_file": "Ziarul_Gorjului_0350.html"
  }
}