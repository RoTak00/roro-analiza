{
  "title": "CAS Olt: Pacienţii oncologici eligibili vor avea acces mai uşor la investigaţiile PET – CT",
  "content": "Pacienţii oncologici care îndeplinesc criteriile de eligibilitate vor avea mai uşor acces la investigaţiile PET – CT de la 1 iunie, prin eliminarea necesităţii aprobării comisiei de experţi de la nivelul CNAS. Astfel, pacienții nu trebuie să depună la casa de sănătate dosar în vederea obținerii aprobării.\n\n” Începând cu data de 1 iunie 2023 s-a facilitat accesul pacienților oncologici care îndeplinesc criteriile de eligibilitate la investigaţiile PET – CT, prin eliminarea necesității aprobării comisiei de experţi de la nivelul CNAS pentru efectuarea acestei investigații.În prezent, pacienții care îndeplinesc criteriile de eligibilitate pentru efectuarea investigaţiei PET – CT au acces la această investigație în baza unui formular specific. Astfel, pacienții nu trebuie să mai depună la casa de sănătate dosar in vederea obținerii aprobării. Formularul are o valabilitate de 30 de zile calendaristice de la data emiterii. Până la data eliminării necesității aprobării comisiei de experţi de la nivelul CNAS, au fost depuse la casa de sanatate 33 de dosare in vederea obținerii deciziei de aprobare a investigației PET-CT, din care au fost aprobate 30 de dosare .” transmite CAS Olt.",
  "metadata": {
    "original_file": "Ziarul_Gorjului_0057.html"
  }
}