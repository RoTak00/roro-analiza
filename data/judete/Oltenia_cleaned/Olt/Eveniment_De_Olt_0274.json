{
  "title": "Peste 6.500 de persoane angajate anul trecut în judeţ prin intermediul AJOFM Olt",
  "content": "Totodată, în anul 2023, a acordat asistenţă unui număr de peste 20.000 de persoane în vederea înregistrării în evidenţe ca şomeri pentru asigurarea protecţiei sociale sau cuprinderea în măsuri active.\n\nÎn privinţa persoanelor angajate în anul anterior, 2.680 au peste 45 de ani, 1.312 au vârsta cuprinsă între 35 şi 45 de ani, 1.050 au între 25 şi 35 de ani, iar 1.478 sunt tineri sub 25 de ani.\n\nMai mult de jumătate dintre persoanele angajate în 2023 prin intermediul AJOFM Olt sunt din mediul rural.\n\nReferitor la nivelul de pregătire profesională al persoanelor încadrate în muncă anul trecut, cele mai multe au studii liceale, gimnaziale sau profesionale.\n\nReprezentanţii AJOFM Olt menţionează că pentru integrarea pe piaţa muncii, persoanele aflate în căutarea unui loc de muncă înregistrate în baza de date a agenţiei în a cărei rază au domiciliul sau reşedinţa beneficiază de pachete personalizate de măsuri active.",
  "metadata": {
    "original_file": "Eveniment_De_Olt_0274.html"
  }
}