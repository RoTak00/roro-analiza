{
  "title": "Un bărbat din comuna Radomirești-Olt este dat dispărut",
  "content": "Poliţiștii din Olt caută un bărbat, în vârstă de 57 de ani, din comuna Radomirești, județul Olt, care a plecat voluntar de la domiciliu și nu a mai revenit.\n\n„La data de 29 mai a.c., în jurul orei 16.00, polițiștii Secției nr. 7 Poliție Rurală Dăneasa au fost sesizați de o femeie, cu privire la faptul că, la data de 27 mai 2022, fratele acesteia, GĂLETEANU COSTEL, de 57 de ani, din comuna Radomirești, județul Olt, a plecat voluntar de la domiciliu și nu a mai revenit”, au transmis reprezentanții IPJ Olt.\n\nNu se cunosc articolele vestimentare purtate de acesta la momentul plecării.\n\nCei care pot furniza informații ce pot ajuta la găsirea bărbatului sunt rugați să anunțe cea mai apropiată unitate de poliție sau să sune la numărul de urgență 112.",
  "metadata": {
    "original_file": "Ziarul_Gorjului_0573.html"
  }
}