{
  "title": "Slatina, 657 de ani de la prima atestare documentară | Ziarul de Olt",
  "content": "Slatina împlinește astăzi, 20 ianuarie 2025, 657 de ani de la prima atestare documentară. Voievodul Vladislav I (Vlaicu) a fost cel care pe 20 ianuarie 1368 o așeza în rândul localităților importante din Țara Românească, conferind, în scris, scutirea de vamă pentru nişte negustori braşoveni la trecerea peste râul Olt. Documentul de atestare a Slatinei se află la Braşov, este păstrat şi în zilele noastre la Muzeul de Istorie Braşov, aflat în Casa Sfatului. În Slatina se găsesc copii ale acestui document.",
  "metadata": {
    "original_file": "Ziarul_De_Olt_0014.html"
  }
}