{
  "title": "Liceul Teoretic „Nicolae Titulescu” Slatina a primit un defibrilator semiautomat. Pompierii olteni le-au prezentat cadrelor didactice măsurile de prim ajutor | Ziarul de Olt",
  "content": "Pompierii olteni au montat, săptămâna aceasta, un defibrilator semiautomat la Liceul Teoretic „Nicolae Titulescu” Slatina. Astfel, patru unitățile de învățământ din Slatina au montate defibrilatoare.\n\nCadrele didactice și nedidactice au primit lecții privind măsurile de prim ajutor de bază, în cazul pacientului aflat în stop cardio-respirator. Stănciuleasa Cătălin, Asistent medical principal în cadrul Centrului Operațional, a fost cel care a susținut lecția deschisă de la sfârșitul acestei săptămâni.\n\n„Săptămâna aceasta ne-am aflat din nou alături de Asociația Salvatori Olteni-Sprijin pentru Viață și le-am prezentat cadrelor didactice și nedidactice de la Liceul Teoretic „Nicolae Titulescu” Slatina măsurile de prim ajutor de bază, în cazul pacientului aflat în stop cardio-respirator. Stănciuleasa Cătălin, Asistent medical principal în cadrul Centrului Operațional, a fost cel care a susținut lecția deschisă de la sfârșitul acestei săptămâni. Ne bucurăm că și în acest an am fost părtași la sesiunile de informare și instruire a cetățenilor cu privire la acordarea primului ajutor de bază și utilizarea defibrilatorului semiautomat. Amplasarea celor patru defibrilatoare în unitățile de învățământ cu cel mai mare număr de elevi din Slatina este o realizare importantă și susținem orice inițiativă care poate ajuta la salvarea vieților semenilor noștri” , trimite ISU Olt .",
  "metadata": {
    "original_file": "Ziarul_De_Olt_0135.html"
  }
}