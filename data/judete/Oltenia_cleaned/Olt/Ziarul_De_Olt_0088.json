{
  "title": "Alegeri prezidențiale, turul unu. Numărătoarea de la Parchet! | Ziarul de Olt",
  "content": "Mai sunt câteva ore până la startul alegerilor parlamentare, dar ecourile primului tur de la prezidențiale generează efecte și victime colaterale. \n\n Renumărarea voturilor la Olt îl determină pe deputatul Gigel Știrbu să formuleze plângeri penale împotriva membrilor din anumite secții de votare unde în urma renumărării voturilor au apărut diferențe majore între primul rezultat și ce s-a găsit la renumărare.\n\nAr fi vizate persoane cu răspundere în secțiile de votare din Scornicești, Leleasca, Oboga, Curtișoara, Movileni. \n\n Sesizarea a fost depusă la Parchetul de pe lângă Tribunalul Olt.\n\nFaptele reclamate sunt fals, uz de fals, constituire de grup infracțional organizat! \n\n Rămâne de văzut cum vor decurge cercetările, care vor începe împotriva faptei, cine sunt persoanele ce pot ajunge să dea explicații…\n\nCert, se prefigurează un aspect: greșelile sunt rodul unei munci de echipă, dar, de aici încolo e treabă multă, pentru instituțiile statului!",
  "metadata": {
    "original_file": "Ziarul_De_Olt_0088.html"
  }
}