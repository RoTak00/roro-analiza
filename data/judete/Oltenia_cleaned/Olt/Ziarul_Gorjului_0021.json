{
  "title": "CAS Olt: Vaccinul pneumococic, inclus pe lista medicamentelor gratuite",
  "content": "Acesta va fi disponibil în mod gratuit tuturor persoanelor care primesc recomandarea de administrare din partea medicilor. Acest vaccin protejează şi susţine sistemul imunitar împotriva bolii pneumococice şi este recomandat copiilor, vârstnicilor şi bolnavilor cu afecţiuni cronice.\n\n” Prin Hotărâre de Guvern nr.875 din 18 iulie 2024, a fost extinsă Lista cuprinzând denumirile comune internaţionale corespunzătoare medicamentelor de care beneficiază asiguraţii, cu sau fără contribuţie personală, pe bază de prescripţie medicală, în sistemul de asigurări sociale de sănătate cu un nou vaccin. Este vorba despre vaccinul pneumococic polizaharidic cu 23 valenţe care este inclus pe sublista E ,, DCI – uri corespunzătoare medicamentelor imunologice folosite pentru producerea imunităţii active (sau folosite pentru prevenirea unor boli transmisibile), de care beneficiază unele segmente populaţionale în tratamentul ambulatoriu în regim de compensare 100% din preţul de referinţă. Astfel, asigurații în sistemul de asigurări sociale de sănătate vor putea beneficia de vaccinul pneumococic polizaharidic cu 23 de valențe în regim de compensare 100% din prețul de referință. ” transmite CAS Olt.",
  "metadata": {
    "original_file": "Ziarul_Gorjului_0021.html"
  }
}