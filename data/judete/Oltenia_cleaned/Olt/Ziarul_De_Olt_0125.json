{
  "title": "Blocaj în Consiliul Local Slatina! | Ziarul de Olt",
  "content": "Prima ședință a noului Consiliu Local Slatina a avut loc vineri, 15 noiembrie 2024, la Centrul Cultural „Eugen Ionescu”. În prezența prefectului Ștefan Nicolae, cu o prezență insuficientă pentru validarea legală, o parte din aleșii locali au depus jurământul, pe procedura consacrată. Urmează o nouă convocare pentru săptămâna viitoare, atunci când este așteptat cvorumul necesar pentru validarea organului legislativ din Slatina.\n\nLa ședința Consiliului Local, absența unor aleși locali a fost pusă de primarul Mario De Mezzo pe seama unor absențe din țară, dar și a unor viroze de sezon. \n\n Până acum au fost validați 17 consilieri locali din 21, iar la ședința de vineri au fost prezenți zece aleși locali, un număr insuficient pentru validarea în întregime a legislativului municipal. \n\n Până la viitoarea ședință, urmează o perioadă tensionată în așteptarea validării celorlalți aleși..",
  "metadata": {
    "original_file": "Ziarul_De_Olt_0125.html"
  }
}