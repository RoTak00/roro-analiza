{
  "title": "E oficial! Data la care vor fi majorate pensiile",
  "content": "Anunț important! Pensionarii vor primi foarte curând mai mulți bani. Marius Budăi, ministrul Muncii, a declarat data la care vor fi majorate pensiile. Conform noii legi a Pensiilor, punctul de pensie a ajuns la suma de 1265 de lei şi va aduce majorări pentru cei peste 4,6 milioane de pensionari. „Până în luna septembrie, nu octombrie, noi trebuie să implementăm Legea pensiilor. Aşa cum scrie în lege, de la 1 octombrie 2018 timp de 12 luni, până la 30 septembrie 2019 vom implementa aceste măsuri. Vom termina de implementat legea. Vom pune în plată noile cuantumuri pentru aceste persoane. De la 1 septembrie va intra în vigoare şi noul punct de pensie de la 1100 la 1265 de lei. Noi suntem pregătiţi”, a declarat ministrul.\n\n„Tot ce se întâmplă cu aceste amânări ale Legii pensiilor, ale Legii bugetului se răsfrânge asupra românilor dar şi asupra colegilor mei, se va comprima timpul din Casele de pensii şi va trebui ca efortul să fie mult mai mare. Am discutat cu mare parte dintre ei. Săptămâna viitoare mă voi întâlni cu toţi directorii din cadrul Casei Naţionale de pensii şi a Agenţiilor Judeţene de ocupare a forţei de muncă”, a spus Budăi, scrie DCBusiness.",
  "metadata": {
    "original_file": "Ziarul_Gorjului_0353.html"
  }
}