{
  "title": "Deputatul Adrian Chesnoiu, prezent la conferința Movers&Shakers 2024 | Ziarul de Olt",
  "content": "Luni, 16 septembrie 2024, la Palatul Victoria a avut loc conferința „Movers & Shakers – Modelele de azi ale generației de mâine”, dedicată liderilor care construiesc România viitorului. Aceasta a fost susținută de Grupul de Presă MediaUno, Departamentul pentru Dezvoltare Durabilă, Institutul Național de Statistică și Asociația MediaUno.\n\n„Mi-aș dori ca cei care fac bine, să fie mai vizibili, mai cunoscuți, pentru că sunt reale modele pentru generația de mâine. Implicarea cât mai multor profesioniști, care au cu adevărat ce spune, le va da curaj și celor mai timizi să vorbească în public, să-și asume anumite probleme și situații care necesită decizii rapide. Trăim o perioadă a unei crize de leadership. Mai frecvent cred că spațiul public este dominat de o anumită categorie recent apărută, aceea a influencerilor. În activitatea curentă avem de-a face cu un val de mesaje al unei societăți în permanentă schimbare și care nu întotdeauna fac bine comunității. Adesea știința este înlocuită de necunoaștere. În acest context, rolul liderilor este definitoriu! Este mesajul meu adresat participanților la conferința Movers&Shakers 2024: Modele de azi ale generației de mâine”, un eveniment organizat de Grupul de Presă MediaUno în parteneriat cu Departamentul pentru Dezvoltare Durabilă din Guvernul României și Institutul Național de Statistică” , este mesajul deputatului.\n\n„Prin dezvoltarea acestui proiect, dorim să aducem în atenția publică exemple de bune practici, modele de succes în diverse domenii de activitate și nu în ultimul rând oamenii din spatele succesului, cei care fac performanță și prin valoarea lor profesională și umană schimbă destine și fac istorie” , transmit organizatorii.",
  "metadata": {
    "original_file": "Ziarul_De_Olt_0260.html"
  }
}