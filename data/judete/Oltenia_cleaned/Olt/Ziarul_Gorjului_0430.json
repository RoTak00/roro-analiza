{
  "title": "Slatina va avea stații de încărcare electrice",
  "content": "Slătinenii sunt încurajați ca în următorii ani să-și achiziționeze mașini electrice, primarul Slatinei, Emil Moț, anunțând că s-a obținut finanțarea europeană pentru instalarea a cinci stații de încărcare.\n\n„Slatina va avea stații de încărcare electrice în urma semnării proiectului „e-Încărcare”. Am obținut finanțare europeană pentru instalarea a cinci stații de încărcare pentru mașinile electrice. În curs mai avem depus un proiect la Administrarea Fondului de Mediu, pentru încă cinci stații de încărcare electrice, astfel încât locuitorii orașului nostru să achiziționeze astfel de autoturisme moderne și nepoluante cu certitudinea că vor avea 10 sisteme de alimentare”, a declarat primarul Emil Moț.",
  "metadata": {
    "original_file": "Ziarul_Gorjului_0430.html"
  }
}