{
  "title": "Poboru va avea fibră optică pentru internet și TV. Primarul, replică pentru adversarii politici",
  "content": "Primarul comunei Poboru, Iulian Bărăscu, a anunțat pe pagina sa de socializare că va fi introdusă fibra optică pentru serviciile de internet și TV.\n\nAcesta a dat o replică adversarilor săi politici, spunând că a fost nevoie de parcurgerea mai multor etape pentru ca fibra optică să fie introdusă în comună.\n\n„Pentru a demonta minciunile și manipularea unora dintre adversarii politici, care nu au făcut nimic pentru comuna POBORU, care spuneau printre altele că primarul nu vrea să se introducă în comună fibră optică pentru internet și tv, vă aduc la cunoștință că azi, după mai multe etape necesare și LEGALE, am semnat Autorizația de construire ( FOTO ), pentru înfăptuirea acestui lucru, atât de necesar în evoluția comunității pe care o reprezint. În curând voi avea o altă surpriză plăcută, mai ales pentru elevii și cadrele didactice de la școala POBORU, oferită împreună cu firma PRIME TELECOM și o firmă din CHINA! NOI MUNCIM, NU SABOTAM cum fac alții !!! Sănătate multa tuturor !!!!!!!”, a scris primarul pe pagina sa de socializare.",
  "metadata": {
    "original_file": "Ziarul_Gorjului_0416.html"
  }
}