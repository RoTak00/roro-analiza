{
  "title": "A noua ediție a competiției sportive \"Cupa Slatinei la înot\", programată la sfârșitul lunii noiembrie",
  "content": "O nouă competiție sportivă va fi organizată la sfârșitul lunii noiembrie de Primăria municipiului Slatina, aceasta fiind dedicat pasionaților de înot.\n\nCopiii cu vârsta cuprinsă între 6 și 13 ani sunt protagoniștii evenimentului „Cupa Slatinei la înot!”, ajuns la ediția a IX-a, acesta urmând a avea loc pe 23 noiembrie 2024 la Bazinul Didactic de Înot, de pe strada Crișan.\n\n„Primăria municipiului Slatina vă invită să luați parte la un eveniment plin de energie și pasiune pentru sport – ‘Cupa Slatinei la Înot!’. Pregătiți-vă pentru o competiție spectaculoasă, destinată copiilor cu vârste între 6 și 13 ani, fete și băieți, care sunt gata să-și arate abilitățile și să lupte pentru medalii!Vă așteptăm să susțineți micii campioni ai Slatinei! Pentru înscriere și mai multe detalii, vă invităm să vizitați Bazinul de Înot Slatina. Haideți să facem din această ediție una de neuitat!”, este invitația autorităților locale la competiția sportivă.\n\nÎnscrierile au început deja de vineri, 25 octombrie 2024, și se vor încheia pe 15 noiembrie, locația pentru înscrieri fiind locul de desfășurare a concursului, și anume Bazinul de Înot Slatina.",
  "metadata": {
    "original_file": "Eveniment_De_Olt_0066.html"
  }
}