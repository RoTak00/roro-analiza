{
  "title": "Nașteri mai multe și decese mai puține în prima lună a toamnei, față de aceeași perioadă a anului trecut",
  "content": "Direcția Regională de Statistică Olt a făcut publică sptămâna aceasta, evoluția fenomenelor demografice înregistrate în județ în luna septembrie a anului 2023, comparativ cu aceeași lună a anului 2022, iar natalitatea a crescut cu peste 3 la sută. O veste îmbucurătoare este faptul că în aceeași lună s-au înregistrat cu peste 14% decese mai puține față de prima lună a anului trecut.\n\n„În luna septembrie 2023, evoluţia fenomenelor demografice înregistrate în judeţul Olt s-a caracterizat prin creșterea natalităţii (3,5%) faţă de perioada corespunzatoare din anul precedent (267 născuţi vii față de 258 în august 2022), în timp ce numărul de decese este în scădere cu 14,6% comparativ cu luna corespunzătoare din anul 2022 (393 decese față de 460 decese)”, a declarat Bogdan Tufeanu, purtător de cuvânt al DRS.\n\nSursa citată mai arată că, în urma agregării fenomenelor de natalitate şi mortalitate din prima lună a toamnei 2023, s-a înregistrat un spor natural negativ de 126 persoane, inferior față de cel înregistrat în luna septembrie 2022 (-202 persoane).",
  "metadata": {
    "original_file": "Eveniment_De_Olt_0305.html"
  }
}