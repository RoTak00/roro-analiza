{
  "title": "Noi bilete de tratament la băi pentru pensionarii olteni",
  "content": "Începând de miercuri, Casa Judeţeană de Pensii (CJP) Olt va începe distribuirea biletelor de tratament repartizate prin aplicaţie informatică, seria a VI-a, prezentarea pensionarilor în staţiuni fiind în perioada 1- 3 iunie. Pentru această serie, pensionarilor din judeţul Olt le-au fost repartizate 26 locuri.\n\nAstfel, au fost alocate automat bilete de tratament în următoarele staţiuni: Amara (șapte bilete), Buziaş (șase bilete), Olăneşti și Pucioasa, câte patru bilete, Moneasa și Covasna, câte două bilete și Bala, un bilet. Eliberarea biletelor se va face în zilele de luni şi miercuri, până pe data de 20 mai inclusiv.\n\n„Biletele de tratament rămase disponibile se vor afişa în data de 21 mai 2019 şi se vor vinde în data de 22 mai 2019” , a precizat Iulian Smarandache, directorul executiv al CJP .\n\nBeneficiarii vor fi înştiinţaţi telefonic despre repartizarea biletelor de tratament, lista cererilor aprobate putând fi vizualizată atât la sediul CJP Olt, cât şi pe pagina de internet a instituţiei.",
  "metadata": {
    "original_file": "Ziarul_Gorjului_0323.html"
  }
}