{
  "title": "Preotul Ion Iagăru de la Caracal, o nouă campanie umanitară. Scutece de unică folosință și șervețele umede pentru nou-născuții din Secția Neonatologie a Spitalului Municipal",
  "content": "Bebelușii care sunt pe Secția Neonatologie a Spitalului Municipal Caracal au parte de o supriză pregătită de nimeni altul decât Ion Iagăru, părintele paroh de la bisericuța de lemn din curtea unității medicale.\n\nS-a implicat în strângerea de fonduri pentru achiziționarea de scutece de unică folosință și șervețele umede, aceștia urmând să ajungă la nou-născuții din cinci spitale situate în trei județe.\n\n„A sosit momentul să donăm scutece de unică folosință și șervețele umede pentru nou-născuții din Secția Neonatologie a Spitalului Municipal Caracal. Cinci spitale, trei județe! În condițiile în care în România 41,7% dintre copii se nasc și trăiesc în sărăcie, conform datelor UNICEF, Asociația ‘Fiți Buni’ încearcă să fie solidară, lună de lună, cu nou-născuții ale căror mame sunt cu posibilități materiale reduse. Tu când te alături proiectului nostru? \n\n Donează scutece de unică folosință nr. 1 (2 – 6 kilograme) sau orice sumă în contul Asociației ‘Fiți Buni’ și una dintre cele peste 200 de candele ce împodobesc biserica noastră va sta aprinsă pentru tine și cei dragi, vii și adormiți, în următoarea noapte de vineri spre sâmbătă”, a declarat preotul Ion Iagăru.\n\nSe pot face donații pentru Asociația „Fiți buni” la: Banca Transilvania, cont în Lei: RO57BTRLRONCRT0561532601; Banca Transilvania, cont în Euro: RO07BTRLEURCRT0561532601; Banca Transilvania, cont în GBP: RO62BTRLGBPCRT0561532601.",
  "metadata": {
    "original_file": "Eveniment_De_Olt_0142.html"
  }
}