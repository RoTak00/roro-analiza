{
  "title": "Despre PENSII SPECIALE…",
  "content": "Unul dintre amendamentele care vor fi depuse la Senat, la Legea pentru reforma pensiilor de serviciu prevede schimbări la pensiile speciale. Pentru cei din Apărare şi Ordine publică, se elimină cinci sporuri din baza de calcul. Pragurile cu care vor fi impozitate pensiile speciale \n\n – Pensii până în 2000 de lei: 0% impozit \n\n – Pensii între 2001-6789 de lei: 10% impozit \n\n – Pensii peste 6.790 lei: impozit 15%.\n\nDe asemenea, s-a mai convenit ca: \n\n 1. Nimeni nu va depăşi, cu veniturile din pensie, veniturile din activitate \n\n 2. Se va impozita cu 15% partea de necontributivitate, indexare anuală \n\n 3. Pensiile se vor indexa anual cu rata inflaţiei \n\n 4. Nu se mai permite cumulul de pensii speciale, astfel că va rămâne doar partea contributivă şi se alege doar una (magistrat şi parlamentar, spre exemplu) \n\n 5. Se abrogă articolul referitor la pensiile CSM, despre cei care puteau beneficia de ele după un mandat \n\n 6. Pentru Apărare şi Ordine publică, se elimină cinci sporuri din baza de calcul.",
  "metadata": {
    "original_file": "Cronica_De_Severin_0394.html"
  }
}