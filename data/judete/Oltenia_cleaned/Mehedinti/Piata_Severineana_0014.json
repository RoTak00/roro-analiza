{
  "title": "15 Ianuarie-Ziua Culturii Naționale – Piata severineana",
  "content": "Marcata anual in România si Republica Moldova, Ziua Culturii Naționale – 15 Ianuarie- când se împlinesc 174 de ani de la nașterea lui Mihai Eminescu (15 ianuarie 1850 – 15 iunie 1889) este sărbătorită si la Drobeta Turnu Severin printr-o serie de expoziții și evenimente speciale.\n\nMuzeul Regiunii Porților de Fier a participat la proiectul cultural intitulat ”Dor de Eminescu…”, conceput de Școala Gimnazială ”Constantin Negreanu” din Drobeta Turnu Severin. La această activitate elevii claselor a V-a A, V B și VI A, coordonați de profesoarele Neacșu Simona și Cântar Letiția și Firi-Giurchița Mihaela au recitat versuri din creația eminesciană. Muzeograful Mihaela Stănciulescu le-a vorbit copiilor despre însemnătatea culturii în formarea lor, a evocat genialitatea lui Mihai Eminescu și importanța păstrării identității naționale.\n\nAstfel, la casa Pogany a Bibliotecii Județene ,,I. G. Bibicescu’’, au sosit numeroși vizitatori, printre care elevii clasei a IX-a de la Colegiul Național ,,Traian’’, care au putut vedea o expoziție inedită cu ,,Manuscrisele eminesciene’’, ediția 2004- 2009 sub egida Academiei Române formată din 24 volume în 38 de tomuri, existente în Sala de Lectură ,,Theodor Costescu’’ și cărora le-au fost prezentate câteva aspecte din opera și viața marelui poet.\n\nDe asemenea alături de noi au fost micuții din clasa a III-a de la Școala Gimnazială ,,Constantin Negreanu’’, care au pregătit un frumos program artistic cu poezii eminesciene și au participat la un mic concurs, pe teme legate de opera poetului național.\n\nCu toții au fost încântați de informațiile primite și timpul petrecut în bibliotecă, urmând să revină și la alte evenimente de acest gen.",
  "metadata": {
    "original_file": "Piata_Severineana_0014.html"
  }
}