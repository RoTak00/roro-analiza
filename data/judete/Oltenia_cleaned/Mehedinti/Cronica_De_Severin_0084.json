{
  "title": "BACALAUREAT cu taxă…",
  "content": "La sesiunea de toamnă a examenului de Bacalaureat 2024, pot să se înscrie toți absolvenții de liceu care nu au obținut media de 5. Și care au finalizat 12 clase, dar nu au susținut niciodată examenul de maturitate pot să se înscrie.\n\nTinerii pot da Bac-ul până obțin media peste 6.\n\nAbsolvenții de liceu care susțin examenul pentru prima dată, în cele două sesiuni normale din vară şi din toamnă, nu trebuie să plătească nimic.\n\nCu toate acestea, cei care aleg să se reînscrie după aceste sesiuni pentru a susţine examenul trebuie să plătească o taxă.\n\nTaxă pentru absolvenții care au picat la bac \n\n Această taxă se stabilește anual și trebuie comunicată până la începutul lunii martie a anului școlar în curs. Taxa pentru fiecare probă variază în funcție de județ. În 2024, absolvenții vor trebui să achite o taxă de 464 de lei pentru toate probele, echivalentul a aproape 100 de euro. În 2023, tinerii care au picat Bacalaureatul în anii anteriori au plătit 435 de lei. În 2022, taxa a fost de 367 de lei.\n\nBacalaureat 2024: Calendarul sesiunii de toamnă \n\n 15 – 22 iulie: Înscrierea candidaților la a doua sesiune de examen, inclusiv a candidaților care au promovat examenele de corigențe; \n\n 8 – 9 august: Evaluarea competențelor lingvistice de comunicare orală în limba română – proba A; \n\n 9 august: Evaluarea competențelor lingvistice de comunicare orală în limba maternă – proba B; \n\n 12 august: Evaluarea competențelor digitale – proba D; \n\n 13 – 14 august: Evaluarea competențelor lingvistice într-o limbă de circulație internațională – proba C; \n\n 19 august: Limba și literatura română – proba Ea) – proba scrisă; \n\n 20 august: Proba obligatorie a profilului – proba Ec) – proba scrisă; \n\n 21 august: Proba la alegere a profilului și specializării – proba Ed) – proba scrisă; \n\n 22 august: Limba și literatura maternă – proba Eb) – proba scrisă; \n\n 26 august: Afișarea rezultatelor la probele scrise (până la ora 12.00) și depunerea contestațiilor (orele 12.00 – 18.00); \n\n 27 – 29 august: Rezolvarea contestațiilor; \n\n 30 august: Afișarea rezultatelor finale.",
  "metadata": {
    "original_file": "Cronica_De_Severin_0084.html"
  }
}