{
  "title": "GRIFONII PALATULUI CULTURII AU FOST RESTAURAȚI",
  "content": "Cei doi grifoni care împodobesc Palatul Culturii din Drobeta Turnu Severin au fost restaurați prin intermediul unei ample lucrări, realizată de o echipă coordonată de Emilian Popescu, membru al Uniunii Artiștilor Plastici din România și doctor în arte vizuale la Universitatea de Vest din Timișoara.\n\nDupă doi ani de eforturi, autoritățile locale au obținut toate avizele necesare de la Ministerul Culturii pentru începerea lucrărilor.\n\n„ Este o muncă extrem de laborioasă, iar eforturile echipei de restauratori au fost remarcabile.\n\nAnul acesta cei doi grifoni împlinesc 100 de ani și ne bucurăm că am reușit să reîntregim clădirea Palatului Culturii, ea fiind moștenirea noastră culturală și totodată simbolul culturii mehedințene,” a transmis Marius Screciu, primarul municipiului Drobeta Turnu Severin.",
  "metadata": {
    "original_file": "Cronica_De_Severin_0165.html"
  }
}