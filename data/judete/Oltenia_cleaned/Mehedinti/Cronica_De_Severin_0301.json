{
  "title": "Guvernul a anunțat că salariul minim brut va crește de la 1 octombrie",
  "content": "Potrivit deciziei luate de Guvern, salariul minim brut al românilor va crește de la 3000 la 3300 de lei, începând cu data de 1 octombrie 2023.\n\nDeși salariul minim brut va crește cu 300 de lei, românii vor primi în plus, la salariul net, suma de 93 de lei.\n\nÎn ședință au fost propuse și șapte măsuri fiscal-bugetare: Impozit de 1% pentru cifra de afaceri pentru IMM cu cifra de afaceri sub 300.000 lei, 3% pe cifra de afaceri pentru IMM cu cifra de afaceri peste 300.000 lei, până la plafonul de 2,5 milioane lei. Nu se majorează TVA la alimente și medicamente. TVA crește de la 5 la 19% pentru cluburi, săli de sport şi festivaluri, dulciuri. Nu va exista niciun produs sau serviciu cu TVA mai mare de 19%. Impozitul pe venit va rămâne 10%. Impozitul pe profit va fi tot de 16%. TVA rămâne la 5% pentru energia termică. TVA pentru fotovoltaice va crește de la 5 la 9 la sută.",
  "metadata": {
    "original_file": "Cronica_De_Severin_0301.html"
  }
}