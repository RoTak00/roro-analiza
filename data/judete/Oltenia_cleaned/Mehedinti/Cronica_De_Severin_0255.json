{
  "title": "MINISTRUL FONDURILOR EUROPENE ȘI DIRECTORUL ADR SUD-VEST OLTENIA, ÎN VIZITĂ DE LUCRU ÎN MUNICIPIU",
  "content": "Ministrul Investițiilor și Proiectelor Europene, domnul Adrian Câciu, împreună cu directorul ADR Sud Vest Oltenia, domnul Alexandru Stănescu, s-au aflat, astăzi, într-o vizită de lucru în municipiul nostru.\n\nDelegația a vizitat Spitalul Județean de Urgență Drobeta-Turnu Severin, unde Consiliul Județean implementează un proiect european pentru modernizarea și extinderea unității medicale, ceea ce va îmbunătăți atât serviciile oferite, cât și calitatea vieții în comunitatea noastră.\n\nTotodată, în ultimii ani, am implementat cu succes, la nivelul municipiului, proiecte europene, acoperind sectoare cruciale precum educație, antreprenoriat social, mobilitate urbană ori infrastructură.\n\nToate aceste investiții au adus îmbunătățiri semnificative în calitatea vieții tuturor locuitorilor municipiului și ne angajăm să continuăm în această direcție, aducând noi beneficii comunității noastre.",
  "metadata": {
    "original_file": "Cronica_De_Severin_0255.html"
  }
}