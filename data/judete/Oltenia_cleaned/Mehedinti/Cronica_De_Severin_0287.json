{
  "title": "CONSTRUIM ȘI MODERNIZĂM ÎNCĂ 43 DE STRĂZI ÎN MUNICIPIU",
  "content": "Continuăm cel mai ambițios proiect de modernizare a infrastructurii rutiere din municipiu. Am semnat astăzi, la Ministerul Dezvoltării, contractul de finanțare pentru modernizarea și construirea a 43 de străzi, mare parte dintre acestea fiind în cartierele nou formate.\n\nBeneficiem, prin Programul Național “Anghel Saligny” de 43 de milioane de lei, iar alte 8 milioane sunt fonduri de la bugetul local, întregul proiect având o valoare de 51 de milioane de lei. Odată cu asfaltarea acestor străzi îndeplinim un obiectiv important în ceea ce privește modernizarea întregii infrastructuri a orașului.\n\nEste o investiție extrem de importantă pentru cartierele aflate în plină dezvoltare, care nu au beneficiat până acum de condițiile necesare unei zone urbane moderne.\n\nContinuăm să atragem bani pentru dezvoltarea comunității, pe toate sursele și axele disponibile, pentru că investiția în modernizare înseamnă investiție în viitor.",
  "metadata": {
    "original_file": "Cronica_De_Severin_0287.html"
  }
}