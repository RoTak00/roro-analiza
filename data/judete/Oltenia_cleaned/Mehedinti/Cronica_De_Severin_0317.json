{
  "title": "AM REZILIAT CONTRACTUL CU MEHEDINȚI GAZ",
  "content": "În cadrul ședinței Consiliului Local de astăzi, am propus, și consilierii au votat, rezilierea contractului de concesiune a serviciului de distribuție a gazelor naturale în municipiul nostru.\n\nEste o acțiune pe care severinenii o așteptau și pe care trebuia să o luăm mai de mult, dar am dat curs solicitărilor Mehedinți Gaz de a-i sprijini în demersurile de extindere a rețelei de gaze în întreg municipiul, obligație contractuală pe care nu au îndeplinit-o.\n\nDeși urmează un drum anevoios care ne va purta prin sălile de judecată, vreau să îi asigur pe toți cetățenii că extinderea rețelei de gaze va continua. Depunem toate eforturile pentru identificarea de firme serioase care să preia obligațiile Mehedinți Gaz.",
  "metadata": {
    "original_file": "Cronica_De_Severin_0317.html"
  }
}