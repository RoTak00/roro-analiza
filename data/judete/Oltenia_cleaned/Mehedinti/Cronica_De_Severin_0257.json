{
  "title": "EXCELENȚA ÎN CULTURĂ, SĂRBĂTORITĂ LA PALATUL CULTURII „TEODOR COSTESCU”",
  "content": "Astăzi, 22 Noiembrie, în cadrul Galei Premiilor Culturale, am avut onoarea de a premia oameni de cultură din toate domeniile, scriitori, regizori și actori, reprezentanți ai folclorului, personalități care lasă o moștenire valoroasă pentru generațiile prezentului și ale viitorului.\n\nTotodată, am luat decizia de a reînființa formația „Izvorașul”, reprezentativă pentru folclorul mehedințean, și am readus în prim-plan Festivalul-Concurs Național „Cântecul din Mehedinți”, concurs ce a lansat nume valoroase în muzica populară românească.\n\nPrin toate acestea ne propunem să păstrăm și să promovăm bogăția tradițiilor noastre, aducând în atenție un patrimoniu cultural ce merită să fie transmis cu drag și respect.",
  "metadata": {
    "original_file": "Cronica_De_Severin_0257.html"
  }
}