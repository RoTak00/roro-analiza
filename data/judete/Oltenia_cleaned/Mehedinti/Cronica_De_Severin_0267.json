{
  "title": "Polițiștii în serviciu vor putea fi testați antidrog",
  "content": "Modificări aduse Statutului polițistului și a Legii nr. 80/1995 privind statutul cadrelor militare, potrivit MAI: instituirea obligativității testului antidrog în cadrul examenului medical pentru admiterea în instituțiile de învățământ ale MAI sau la ocuparea funcțiilor de polițist. \n\n Constatarea îndeplinirii condiției urmează să se realizeze prin intermediul unei examinări medicale și al unei evaluări psihologice, urmând ca, în cazul neîndeplinirii condiției, procedura de recrutare să înceteze pentru candidatul respectiv;\n\ninstituirea obligației, pentru polițiști și cadrele militare, de a se supune testării în scopul stabilirii prezenței în organism a alcoolului sau a drogurilor, în timpul serviciului ori pe timpul portului uniformei de serviciu sau a armamentului din dotare.\n\ninstituirea obligativității polițistului de a se supune testării pentru determinarea comportamentului simulat (poligraf), atunci când se constată existența unor indicii cu privire la lipsa de integritate și fidelitate profesională;\n\nsuspendarea din funcție a polițistului sau a cadrului militar atunci când analizele efectuate stabilesc prezența în organism a drogurilor sau când acesta refuză să se supună recoltării mostrelor biologice, precum și în cazul în care nu susține evaluarea comportamentului simulat;acordarea de bonificații polițiștilor în raport de criterii de performanță pentru îndeplinirea unor activități care au condus la capturarea unor cantități semnificative de droguri, substanțe interzise, arme și muniții, indisponibilizarea unor sume mari de bani precum și denunțarea unor fapte de corupție.",
  "metadata": {
    "original_file": "Cronica_De_Severin_0267.html"
  }
}