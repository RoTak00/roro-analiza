{
  "title": "Poliția te poate sancționa cu amendă de aproape 3.000 de lei…",
  "content": "Codul Rutier stabilește că nu poți transporta animale în mașină decât în anumite condiții. Iar cei care nu respectă aceste reguli, riscă să primească o sancțiune drastică. Aceeași pedeapsă se aplică și în cazul celor care transportă copii mai mici de 12 ani, pe locurile din față.\n\n„Constituie contravenție și se sancționează cu amenda prevăzută în clasa a IV-a de sancțiuni […] transportul copiilor mai mici de 12 ani sau al animalelor pe locurile din față ale vehiculelor”, precizează articolul 102, Alin. 1(27), din Codul Rutier.\n\nAșadar, cei care obișnuiesc să țină animalul de companie pe scaunul șoferului sau al pasagerului din dreapta, riscă să primească între 9 și 20 de puncte de amendă. Ceea ce înseamnă o sancțiune de până la 2.900 de lei. Legea are scopul de a-i menține pe șoferi concentrați la drum. De aceea, se recomandă ținerea acestuia într-o cușcă sau ham special pentru mașină.\n\nPentru a transporta legal un animal de companie cu mașina, acesta trebuie ținut pe bancheta din spate. Și, la fel ca pe un copil, ca să îl protejăm trebuie să îl ancorăm.",
  "metadata": {
    "original_file": "Cronica_De_Severin_0299.html"
  }
}