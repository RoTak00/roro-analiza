{
  "title": "Programul Rabla Clasic 2024 – norme de aplicare",
  "content": "În vederea maximizării utilizării bugetului Programului, astfel încât din sumele alocate acestuia să fie achiziționate cât mai multe autovehicule prietenoase cu mediul, se propune plafonarea prețului de achiziție la echivalentul în lei a 60.000 de euro, inclusiv TVA, pentru fiecare autovehicul comercializat.\n\nAvând în vedere că după anul 2006 a intrat în vigoare obligatoriu norma de poluare Euro 4, se propune modificarea condiției de acordare a ecobonusului de 1.500 lei pentru casarea fiecărui autovehicul uzat care are norma de poluare Euro 3 sau inferioară, prin eliminarea vechimei de cel puţin 15 ani de la data fabricaţiei.\n\nPrevederile Regulamentului 1407/2013 privind ajutoarele de minimis își încetează aplicabilitatea în luna iunie, anul curent. În acest context, se propune înlocuirea în cuprinsul ghidurilor a Regulamentului amintit, cu Regulamentul (UE) nr. 2.831/2023, cel care îl înlocuiește oficial. \n\n Pentru o mai bună promovare a instituției și a programelor, se propune aplicarea unui autocolant pe autovehiculele achiziționate, în perioada de monitorizare.\n\nAstfel, printre cele mai importante modificări ale ghidului de finanțare, se regăsesc:\n• stabilirea valorii maxime de 60.000 Euro (TVA inclus) pentru achiziționarea unui autovehicul nou;\n• reducerea emisiilor pentru acordarea primei de casare, la maximum 150 g;\n• modificarea condiției de acordare a ecobonusului de 1.500 lei pentru casarea fiecărui autovehicul uzat care are norma de poluare Euro 3 sau inferioară, prin eliminarea vechimei de cel puţin 15 ani de la data fabricaţiei.\n• introducerea posibilității de a clarifica anumite motive de respingere în etapa de validare a producătorilor;\n• aplicarea unui autocolant pe autovehiculele achiziționate, în perioada de monitorizare;",
  "metadata": {
    "original_file": "Cronica_De_Severin_0185.html"
  }
}