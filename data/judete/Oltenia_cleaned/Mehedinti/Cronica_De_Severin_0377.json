{
  "title": "9.000 de lei un an de vechime în muncă",
  "content": "Contribuţia lunară pentru a cumpăra un an de vechime în muncă se calculează în funcţie de salariul minim pe economie. Odată cu creşterea salariului minim brut pe ţară, care a ajuns la 3.000 de lei, contribuţia lunară la sistemul public de pensii a crescut cu 112, respectiv de la 638 lei cât era în 2022, la 750 lei în anul 2023.\n\nAstfel, 750 de lei pe lună înmulțit cu 12 luni, ceea ce înseamnă că 9.000 de lei trebuie să plătească românii pentru un an de vechime în muncă. Pot alege să plătească toți banii odată sau să facă plata eșalonat, după ce vor încheia un contract cu Casa de Pensii. Iar pentru 6 ani, românii vor trebui să plătească de șase ori mai mult, deci 54000 de lei.\n\nPentru a putea verifica vechimea în muncă, trebuie să vă creaţi un cont pe site-ul Casei Naţionale de Pensii. Primul pas este acela de a completa datele formularului de creare cont. Structura formularului este următoarea: \n\n Date de identificare: \n\n Numele și prenumele \n\n CNP \n\n Adresa de e-mail \n\n Act de identitate \n\n Adresa de domiciliu\n\nDupă finalizarea completării formularului apăsaţi butonul print pentru a putea fi semnat olograf în original, pe hârtie.",
  "metadata": {
    "original_file": "Cronica_De_Severin_0377.html"
  }
}