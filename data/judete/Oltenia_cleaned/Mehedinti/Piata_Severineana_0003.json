{
  "title": "Ziua Culturii Nationale la Opera Română din Craiova – Piata severineana",
  "content": "Opera Română Craiova sărbătorește Ziua Culturii Naționale printr-un concert coral care include o selecție specială de lucrări ale compozitorilor români. Evenimentul va avea loc miercuri, 15 ianuarie 2025, de la ora 19.00, pe scena Cercului Militar.\n\n„ Bijuterii corale în creația românească” este o invitație către melomani de a redescoperi frumusețea creațiilor unor compozitori și poeți români emblematici. Corul Operei Române Craiova va fi condus de dirijorul Florian George Zamfir și acompaniat la pian de Maria Cristiana Stan, iar actorul Daniel Cornescu va fi prezentatorul evenimentului.\n\nÎn programul concertului sunt incluse lucrări de inspirație folclorică, cele mai îndrăgite creații muzicale pe versurile lui Mihai Eminescu, dar și un fragment coral din opereta „Crai Nou” de Ciprian Porumbescu.\n\nBiletele pentru spectacolele Operei Române Craiova pot fi achiziționate online:\n\nsau la agenția Operei Române Craiova de la Sala Polivalentă (Bulevardul Ilie Balaci nr. 6), 0351.442.471, [email protected]\n\nMai multe informații la www.operacraiova.ro sau www.facebook.com/operacraiova\n\nÎn luna ianuarie, Opera Română Craiova va prezenta pe scena Cercului Militar alte două evenimente: opera „ Simon Boccanegra ” de Giuseppe Verdi (sâmbătă, 25 ianuarie) și spectacolul de dans „ It’s Showtime ” (marți, 28 ianuarie).\n\nSpectacolele Operei Române Craiova sunt realizate cu sprijinul Primăriei Municipiului Craiova și al Consiliului Local al Municipiului Craiova.",
  "metadata": {
    "original_file": "Piata_Severineana_0003.html"
  }
}