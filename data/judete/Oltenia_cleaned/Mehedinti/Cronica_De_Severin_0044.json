{
  "title": "CONSTRUCȚIA PRIMULUI CENTRU DE APORT VOLUNTAR SE APROPIE DE FINAL",
  "content": "Lucrările de construire a primului centru de aport voluntar pentru depozitarea deșeurilor avansează într-un ritm accelerat. Mobilizarea constructorului ne permite să încheiem proiectul peste cel mult două luni, mai devreme decât termenul inițial, planificat pentru anul viitor. După încheierea lucrărilor, vom lansa o campanie de informare pentru a încuraja cetățenii să depoziteze corect deșeurile voluminoase și să prevenim abandonarea lor pe străzi. Ne dorim să le oferim severinenilor posibilitatea de a aduce gratuit, la acest centru, toate tipurile de deșeuri din gospodării, cu excepția celor menajere, de aici ele fiind sortate și trimise către centre specializate. Valoarea investiției se ridică la 2,7 milioane de lei și este finanțată integral prin Programul Național de Redresare și Reziliență (PNRR). Noua construcție, situată lângă localitatea Izvoru Bârzii, va permite colectarea următoarelor tipuri de deșeuri:",
  "metadata": {
    "original_file": "Cronica_De_Severin_0044.html"
  }
}