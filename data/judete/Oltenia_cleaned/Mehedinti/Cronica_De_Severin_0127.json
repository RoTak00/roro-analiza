{
  "title": "Incredibil! Anul acesta nu va avea loc NOAPTEA MUZEELOR…",
  "content": "Angajații Muzeului Regiunii Porților de Fier, membri de sindicat, susțin revendicările Federației CULTURMEDIA, afiliată Confederației Naționale Sindicale CARTEL ALFA, motiv pentru care, pentru prima dată de la redeschiderea muzeului, evenimentul ”Noaptea muzeelor” nu se va desfășura în acest an. \n\n Sindicaliștii de la muzeu sunt solidari cu acțiunile de protest inițiate de instituțiile muzeale din țară privind revendicările salariale îndreptățite, în scopul eliminării inechităților existente. \n\n Vă rugăm să nu o luați ca un afront la adresa Consiliului Județean, colaboratorilor și vizitatorilor, ci ca o măsură de rezolvare a revendicărilor sindicale. \n\n Mulțumim mijloacelor de informare în masă și vizitatorilor pentru înțelegere și susținere!",
  "metadata": {
    "original_file": "Cronica_De_Severin_0127.html"
  }
}