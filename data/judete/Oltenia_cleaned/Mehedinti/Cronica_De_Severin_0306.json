{
  "title": "LUCRĂRILE DE MODERNIZARE ÎN CARTIERUL SCHELA, APROAPE DE FINAL",
  "content": "Ne apropiem de finalul modernizării infrastructurii din Schela, odată cu reabilitarea ultimelor străzi din acest cartier. Este o lucrare complexă, de peste 11 milioane de lei, fonduri din PNDL II, în urma căreia vom realiza investiții în sistemele de preluare a apelor pluviale și subterane, construirea de trotuare, căi de acces către proprietăți și apoi asfaltare.\n\nTermenul de execuție al acestei investiții este luna octombrie a anului viitor, însă constructorul și-a asumat angajamentul de a încheia lucrările într-un timp mai scurt.\n\nOdată cu această investiție, încheiem în totalitate lucrările de infrastructură în cartierul Schela și îl aducem, astfel, la gradul de confort de care beneficiază toate zonele modernizate ale municipiului.",
  "metadata": {
    "original_file": "Cronica_De_Severin_0306.html"
  }
}