{
  "title": "Lege pentru cei cu mașini mai vechi de 15 ani!",
  "content": "Uniunea Europeană și-a propus un obiectiv extrem de ambițios prin intermediul programului „Green Deal” și vrea să reducă emisiile de carbon. Una dintre măsurile importante este eliminarea treptată din circulație a autovehiculelor cu motoare cu ardere internă, recunoscute ca fiind printre cele mai poluante. Măsura va deveni obligatorie în toată România.\n\nAstfel, mașinile mai vechi de 15 ani primesc interzis la reparații. Această lege va deveni obligatorie în România. Un viitor regulament, care așteaptă aprobarea atât din partea Parlamentului European, cât și din partea Consiliului UE, introduce conceptul de „vehicul rezidual.”\n\nConform propunerii actuale, vehiculele reziduale sunt cele cu o vechime de peste 15 ani. În această categorie vor intra autovehiculele cu defecțiuni majore la motor, frâne și direcție. Odată incluse în categoria mașinilor reziduale, autovehiculele nu vor putea fi reparate, ci vor fi retrase pentru casare.\n\nProgramul UE „Fit for 55” urmărește să elimine emisiile directe din transporturi până în 2050. Un pas important în această direcție este interzicerea în 2035 a mașinilor noi cu motoare cu combustie, cu excepția vehiculelor care funcționează cu potențiali combustibili sintetici. Noua lege este la stadiul de discuții, iar miniștrii UE trebuie să ajungă la un consens în privința acestui proiect.\n\nConsiliul se angajează apoi în negocieri cu Parlamentul European pentru a ajunge la un acord comun în vederea adoptării finale a actelor legislative. Rămâne de văzut dacă noua lege va fi pusă în aplicare, însă șoferii sunt revoltați de proiectul inițiat de Uniunea Europeană.",
  "metadata": {
    "original_file": "Cronica_De_Severin_0175.html"
  }
}