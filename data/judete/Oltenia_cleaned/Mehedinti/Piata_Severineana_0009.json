{
  "title": "Casa memoriala „Amza Pellea” de la Băilești – Piata severineana",
  "content": "Actrita, Oana Pellea, fiica marelui actor, a vizitat Consiliul Județean Dolj. pentru a stabili ziua în care se va inaugura Casa memorială „Amza Pellea”, ca punct muzeal aflat în subordinea Muzeului Olteniei.\n\nPe 7 aprilie, chiar de ziua nașterii lui Amza Pellea, va fi comemorat printr-un eveniment inaugural care va avea loc la Băilești, în prezența actriței Oana Pellea și a altor personalități marcante din lumea teatrului și filmului românesc.\n\nÎn ultimele luni, ca urmare a preluării casei de la Băilești în administrarea Muzeului Olteniei, au avut loc lucrări de reabilitare a clădirii, care au presupus recuperarea arhitecturii exterioare și amenajarea interiorului. În această perioadă, specialiștii muzeografi lucrează la conceptul de expunere, ce va include atât o expoziție digitală, cât și prezentarea unor obiecte personale ce au aparținut marelui actor.",
  "metadata": {
    "original_file": "Piata_Severineana_0009.html"
  }
}