{
  "title": "MII DE TINERI S-AU DISTRAT LA PRIMA EDIȚIE A ZILELOR ELEVILOR SEVERINENI",
  "content": "Peste 6000 de tineri au venit să se distreze la Zilele Elevilor Severineni, un eveniment pe care l-am organizat în premieră anul acesta.\n\nAcesta a debutat cu parada elevilor de liceu, apoi concursul majoretelor, iar spre seară, artiștii momentului, îndrăgiți de toți adolescenții, au urcat pe scena din zona Crișan, într-un concert în aer liber.\n\nA fost o atmosferă plină de entuziasm, iar pe lângă muzică și dansuri, elevii s-au bucurat și de cinematograful în aer liber, pe care l-am organizat în parcul din zona pietonală Crișan.\n\nÎi așteptăm și în această seară când încheiem, cu noi spectacole și activități, prima ediție a Zilelor Elevilor Severineni!",
  "metadata": {
    "original_file": "Cronica_De_Severin_0362.html"
  }
}