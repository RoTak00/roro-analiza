{
  "title": "Cine primește bilete pentru stațiunile balneare în acest an?",
  "content": "Modificările, programate să intre în vigoare de la 1 septembrie 2024 aduc beneficii atât pentru deținătorii biletelor de tratament, cât și pentru soții acestora. Potrivit noilor prevederi, ambii soți vor avea posibilitatea să participe la tratamentul balnear dacă costul unui singur bilet este acoperit integral. Această reformă permite și soților asiguraților care nu sunt pensionari în sistemul pu-blic să beneficieze de biletele de tratament balnear, conform Legii 360/2023.\n\nConform noilor reglementări, locurile pentru beneficiari sunt garantate atât în unitățile de tratament ale Casei Naționale de Pensii Publice, cât și în alte instituții specializate, prin intermediul unor contracte încheiate de CNPP. Anul viitor, se vor acorda peste 60.400 de bilete, distribuite în cel mult 19 serii în unitățile de tratament balnear deținute de CNPP.\n\nCa în fiecare an, biletele de tratament balnear vor fi oferite asiguraților și pensionarilor din sistemul public de pensii, în limitele sumelor alocate de stat în acest scop.\n\nAstfel, din această sumă vor fi asigurate maximum 60.420 de bilete de tratament balnear, repartizate pe maximum 19 serii în unităţile de tratament balnear, proprietate a Casei Naţionale de Pensii Publice, iar diferența de bilete se va stabili în urma încheierii unor contracte subsecvente de prestări servicii cu alte unităţi de profil în baza atribuirii, în anul 2024, de acorduri cadru de servicii de tratament balnear, cazare şi masă, cu respectarea prevederilor Legii nr. 98/2016”, se precizează în legea respectivă.",
  "metadata": {
    "original_file": "Cronica_De_Severin_0213.html"
  }
}