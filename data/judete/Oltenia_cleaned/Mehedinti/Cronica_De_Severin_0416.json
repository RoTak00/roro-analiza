{
  "title": "Titluri de stat tranzacționate la BVB",
  "content": "Ministerul Finantelor (MF) a atras 423,1 milioane lei si, respectiv, 120,6 milioane euro, (valori insumand putin peste 1 miliard lei – 206,6 milioane euro) prin a noua oferta primara de vanzare de titluri de stat pentru populatie (FIDELIS) derulata in ultimii trei ani prin sistemele Bursei de Valori Bucuresti ( BVB ).\n\nTitlurile de stat pot fi tranzactionate la BVB incepand de joi, 22 septembrie, in mod transparent, prin intermediarii autorizati.\n\nIn cadrul acestei oferte, derulata in perioada 1 – 19 septembrie, romanii au plasat peste 7.100 de ordine de subscriere atat pentru titlurile de stat denominate in lei, cat si pentru cele in euro. Oferta a cuprins titluri de stat in lei cu maturitate de 3 ani si doua emisiuni in euro, cu scadenta la unul si, respectiv, doi ani.\n\nVeniturile obtinute, atat din dobanzi, cat si din castigurile de capital nu sunt impozabile. Pragul minim de subscriere a fost de 5.000 de lei, respectiv 1.000 de euro. In emisiunea de titluri de stat FIDELIS au putut investi persoanele fizice rezidente si nerezidente cu varsta de peste 18 ani pana la data inchiderii ofertei, inclusiv.",
  "metadata": {
    "original_file": "Cronica_De_Severin_0416.html"
  }
}