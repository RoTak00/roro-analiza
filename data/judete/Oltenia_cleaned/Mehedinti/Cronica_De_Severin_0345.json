{
  "title": "Indemnizațiile de creștere a copilului ar putea fi majorate",
  "content": "Deocamdată, totul este doar un proiect de lege, dar dacă acesta va fi promulgat, mamele vor primi lunar cel puțin 1.800 de lei. Indemnizația minimă de creștere a copilului ar putea ajunge la 1800 de lei. Proiectul de lege a fost aprobat deja de Camera Deputaților. Legea ar fi în avantajul a circa 55.000 de persoane, care încasează în prezent indemnizația minimă garantată de stat. Banii pot fi folosiți pentru achiziționarea de produse destinate îngrijirii nou-născutului, precum scutece, îmbrăcăminte pentru nou-născut, articole sanitare. Sprijinul poate fi solicitat în cel mult trei luni de la nașterea copilului de către mamele cu venituri mici sau chiar fără venituri, cele aflate în situații de risc, cele care sunt victime ale violenței domestice ori cele minore. OUG 113/2022 prevede că beneficiază de acest ajutor financiar mamele: cărora le este stabilit, prin dispoziție scrisă a primarului, dreptul la un venit minim garantat acordat în baza Legii nr. 416/2001 privind venitul minim garantat; care fac parte din familii beneficiare de alocație pentru susținerea familiei acordată în baza Legii nr. 277/2010 privind alocația pentru susținerea familiei; cu dizabilități; care se află temporar în situații critice de viață (victime ale calamităților, ale violenței domestice, persoane dependente etc.) și/ sau care se află în situații deosebite de vulnerabilitate (nu mai au locuință, au fost alungate din propria locuință etc.); care nu dețin acte de identitate și care, din acest motiv, nu pot beneficia de drepturile civile; minore; provenite din zona conflictului armat din Ucraina.",
  "metadata": {
    "original_file": "Cronica_De_Severin_0345.html"
  }
}