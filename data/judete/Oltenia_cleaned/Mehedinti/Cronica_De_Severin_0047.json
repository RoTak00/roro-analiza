{
  "title": "ZIUA INTERNAȚIONALĂ A PERSOANELOR VÂRSTNICE",
  "content": "Cu ocazia Zilei Internaționale a Persoanelor Vârstnice, Palatul Culturii „Teodor Costescu” din Drobeta-Turnu Severin a găzduit un eveniment special dedicat seniorilor din județul Mehedinți. Pensionari din toate organizațiile locale s-au reunit pentru a sărbători, a discuta problemele cu care se confruntă și pentru a se bucura împreună de această zi dedicată lor. Primarul orașului Drobeta-Turnu Severin, Marius Screciu, a fost prezent la eveniment, transmițând un mesaj de apreciere și mulțumire față de contribuția majoră a vârstnicilor la dezvoltarea comunității și a țării. „Le urez la mulți ani tuturor tuturor vârstnicilor pentru ziua de astăzi . Noi și partidul din care fac parte am făcut eforturi deosebite pentru ca vârstnicii să aibă condiții de trai decente. Pensiile le-au fost mărite și este extrem de important acest aspect pentru o mare categorie de pensionari. Sunt oameni care au muncit pentru noi pentru țara noastră, sunt oameni care de-a lungul anilor au dat dovadă de conștiință civică, au dat dovadă de putere de muncă și dacă astăzi noi și țara noastră ne aflăm într-un moment bun este și datorită contribuției dumnealor. Încă odată, din suflet le urez la mulți ani, să aibă viață lungă și sănătate,” a spus primarul.",
  "metadata": {
    "original_file": "Cronica_De_Severin_0047.html"
  }
}