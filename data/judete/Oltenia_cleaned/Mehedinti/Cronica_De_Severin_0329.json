{
  "title": "REAMENAJAREA ÎNTREGII ZONE DIN JURUL GĂRII GURA VĂII",
  "content": "S-a început un amplu proiect de amenajare într-o zonă în care nu s-a investit de aproape 50 de ani. În zona blocurilor 4A4, 6A4, 10A4 și 12A4 din cartierul Gura Văii lucrăm la realizarea rețelei pluviale și de canalizare, construim ziduri de susținere pentru că există probleme în privința infiltrărilor de apă, asfaltăm și creăm, totodată, zeci de noi locuri de parcare.\n\nOdată ce vom încheia aceste lucrări majore, urmează asfaltarea și reamenajarea întregii zone. Vom avea la final spații verzi de recreere cu alei pietonale și un loc de joacă modern pentru copii.\n\nEste o lucrare complexă, în valoare de aproximativ 2 milioane de lei, pe care ne-am propus să o încheiem în primăvara anului viitor. Vom continua lucrările de reabilitare a tuturor străzilor din Gura Văii, astfel încât să le oferim severinenilor din această zonă un cartier modern și civilizat.",
  "metadata": {
    "original_file": "Cronica_De_Severin_0329.html"
  }
}