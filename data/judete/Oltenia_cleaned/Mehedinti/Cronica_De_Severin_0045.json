{
  "title": "Festivitate de deschidere a noului an universitar la DROBETA TURNU SEVERIN",
  "content": "Miercuri, 2 octombrie a.c. a avut loc, la Palatul Culturii, festivitatea de deschidere a noului an universitar la Centrul Universitar din Drobeta Turnu Severin. Evenimentul a reunit profesori, studenți și reprezentanți ai administrației locale. “ Am participat astăzi la festivitatea de deschidere a noului an universitar la Centrul Universitar din Drobeta Turnu Severin, moment care marchează începutul unui nou capitol pentru studenții și profesorii noștri. La eveniment a fost prezent domnul rector al Universității din Craiova, prof. univ. dr. Cezar Ionuț Spînu. Am subliniat importanța unei educații de calitate și colaborarea strânsă dintre Consiliul Județean Mehedinți și Universitatea din Craiova pentru a asigura un viitor bun tinerilor din Mehedinți. Le urez tuturor studenților mult succes, curaj și determinare în tot ceea ce vor întreprinde în acest nou an universitar. Multă putere de muncă cadrelor universitare! Continuăm să sprijinim educația de excelență și să creăm oportunități pentru tinerii noștri aici, acasă!, ” a declarat președintele Consiliului Județean Mehedinți, Aladin Georgescu.",
  "metadata": {
    "original_file": "Cronica_De_Severin_0045.html"
  }
}