{
  "title": "Simularea examenelor de la evaluarea națională",
  "content": "Elevii de clasa a VIII-a vor susține simularea examenelor de la evaluarea națională 2024 în 5, 6 și 7 februarie. Notele obținute se trec în catalog doar la cererea scrisă a elevilor. Bacalaureatul din 2024 începe în 17 iunie cu proba orală la limba română. Absolvenții de liceu vor avea o zi liberă între proba de profil, adică istorie pentru uman și matematică pentru real, și a treia probă la alegere.\n\nCalendarul de Bac: \n\n 1 iulie 2024: Limba și literatura română; \n\n 2 iulie 2024: Proba obligatorie a profilului, istorie sau matematică; \n\n 4 iulie 2024: Proba la alegere a profilului și specializării; \n\n 5 iulie 2024: Limba și literatura maternă. Rezultatele finale vor fi publicate în 8 iulie.\n\nEvaluarea națională, pe de altă parte, are loc în perioada 25-28 iunie. Rezultatele finale, după contestații, vor fi afișate în 9 iulie. În acest an școlar, toate lucrările de la examenele naționale ale elevilor și ale profesorilor vor fi corectate digital. Evaluarea digitalizată înseamnă că profesorii din centrele de examen vor scana lucrările în clasă cu ajutorul unui scaner conectat la un laptop sau un PC în care este instalată aplicația de evaluare digitalizată.\n\nLucrările sunt apoi încărcate în platforma specială și repartizate aleatoriu pentru evaluare către profesori care nu vor ști unul de celălalt. Dacă diferența dintre notele date de doi dascăli pe aceeași lucrare este mai mare de un punct, platforma identifică automat lucrarea respectivă și o trimite la alți doi evaluatori. Ministerul ia în calcul ca la simulările examenelor naționale din acest an, profesorii să evalueze lucrările elevilor de-acasă.",
  "metadata": {
    "original_file": "Cronica_De_Severin_0210.html"
  }
}