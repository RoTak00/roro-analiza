{
  "title": "RELUĂM TRATAMENTELE PENTRU COMBATEREA INSECTELOR DĂUNĂTOARE",
  "content": "De luni, 10 iulie, reluăm acțiunile de combatere a insectelor dăunătoare, prin pulverizare aeriană, pe toată suprafața municipiului. Folosim substanțe biocide atât pentru combaterea insectelor ce creează disconfort oamenilor, cât și pentru distrugerea celor care afectează vegetația: țânțari, muște, căpușe, omizi, păianjeni ori gândaci. Acționăm timp de 7 zile, doar în condiții meteorologice favorabile: fără precipitații și fără intensificări ale vântului. Produsele aplicate sunt prietenoase cu mediul. Apicultorii din municipiu și zonele învecinate acestuia au fost înștiințați să țină albinele în stupi până la încheierea pulverizărilor.",
  "metadata": {
    "original_file": "Cronica_De_Severin_0335.html"
  }
}