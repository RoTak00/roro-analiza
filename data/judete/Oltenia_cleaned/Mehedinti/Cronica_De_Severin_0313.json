{
  "title": "PĂSTRĂM TRADIȚIILE ȘI SPRIJINIM MEȘTEȘUGARII ȘI PRODUCĂTORII LOCALI",
  "content": "Magazinul de suveniruri din incinta Cetății Medievale a Severinului a devenit tot mai atractiv, atât pentru turiști, cât și pentru severinenii dornici să se bucure de tradițiile și creațiile populare aduse aici de meșteșugari și producători locali din județ.\n\nSuvenirurile utile, ce poartă numele Cetății Medievale, Castelului de Apă și Teatrului, duc în diferite colțuri ale țării și peste hotare, o parte din cultura noastră, acesta fiind un obiectiv pe care ni l-am propus după ce am încheiat mai multe parteneriate cu meșteri și producători locali autohtoni.\n\nAvem o cultură bogată, pe care o împărtășim cu toți oaspeții noștri, acest lucru fiind confirmat de miile de turiști care ne vizitează anual și care au clasat Cetatea Medievală a Severinului printre cele mai populare cetăți din România, premiată de Google cu Recenzia de Aur.\n\nÎn weekend deschidem porțile Cetății la cea de-a VII-a ediție a Festivalului Medieval și vă așteptăm să redescoperim împreună cultura medievală, dar și obiceiurile acelor vremuri!",
  "metadata": {
    "original_file": "Cronica_De_Severin_0313.html"
  }
}