{
  "title": "Crește datoria publică",
  "content": "Datoria publică a României a ajuns, în luna iulie 2022, la 750.880,5 milioane lei sau 151.387,19 milioane Euro.\n\nÎn perioada ianuarie – iulie 2022 contul curent al balanţei de plăţi a înregistrat un deficit de 14.931 milioane euro, comparativ cu 9.122 milioane euro în perioada ianuarie – iulie 2021. În structura acestuia, balanţa bunurilor a consemnat un deficit mai mare cu 5.292 milioane euro, balanța serviciilor a înregistrat un excedent mai mare cu 1.659 milioane euro, balanța veniturilor primare a înregistrat un deficit mai mare cu 2 492 milioane euro, iar balanța veniturilor secundare a înregistrat un excedent mai mare cu 316 milioane euro.\n\nÎn perioada ianuarie – iulie 2022, datoria externă totală a crescut cu 5.816 milioane euro. În structură:\n• datoria externă pe termen lung a însumat 96.343 milioane euro la 31 iulie 2022 (68,6 la sută din totalul datoriei externe), în scădere cu 0,8 la sută față de 31 decembrie 2021;\n• datoria externă pe termen scurt a înregistrat la 31 iulie 2022 nivelul de 44.090 milioane euro (31,4 la sută din totalul datoriei externe), în creștere cu 17,7 la sută față de 31 decembrie 2021.",
  "metadata": {
    "original_file": "Cronica_De_Severin_0424.html"
  }
}