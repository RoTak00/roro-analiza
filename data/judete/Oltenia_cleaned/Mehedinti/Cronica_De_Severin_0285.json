{
  "title": "„Câte-un pic, pic, pic…”",
  "content": "Până pe 15 octombrie pensiile se majorează datorită faptului că vor veni pe cardurile sociale 250 de lei, banii pentru alimentele de bază. Următoarea tranșă va ajunge pe cardurile de alimente peste două luni.\n\nPensionarii sunt pe lista beneficiarilor. Ajutorul oferit seniorilor ține seama de o singură regulă, aceea a faptului că veniturile lunare proprii trebuie să fie mai mici sau egale cu 1.500 lei pentru tranșele din anul 2022, respectiv mai mici sau egale cu 1.700 lei pentru tranșele din anul 2023.\n\nPersoanele, copii și adulți, încadrate în grad de handicap grav, accentuat sau mediu, ale căror venituri nete lunare proprii sunt mai mici sau egale cu 1500 lei;\n\nFamiliile cu cel puțin 2 copii în întreținere ale căror venituri nete lunare pe membru de familie sunt mai mici sau egale cu 600 lei;\n\nFamiliile monoparentale ale căror venituri nete lunare pe membru de familie sunt mai mici sau egale cu 600 lei;\n\nFamiliile care au stabilit dreptul la ajutorul social în condițiile Legii nr.416/2001 privind venitul minim garantat, cu modificările și completările ulterioare;\n\nPersoanele fără adăpost astfel cum acestea sunt reglementate potrivit prevederilor legale în vigoare.\n\nVârstnicii urmează să mai primească și alți bani, dacă au pensii mai mici de 3.000 de lei, astfel: \n\n – în cuantum de 500 lei, dacă nivelul veniturilor lunare este de până la 1.500 lei inclusiv; \n\n – în cuantum de 400 lei, dacă nivelul veniturilor lunare este între 1.501 lei și 2.000 lei inclusiv; \n\n – în cuantum de 300 lei, dacă nivelul veniturilor lunare este între 2.001 lei și 3.000 lei inclusiv.",
  "metadata": {
    "original_file": "Cronica_De_Severin_0285.html"
  }
}