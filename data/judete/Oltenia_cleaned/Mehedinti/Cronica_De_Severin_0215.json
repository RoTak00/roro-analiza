{
  "title": "Impozite peste impozite…",
  "content": "Persoanele fizice care nu pot justifica sumele pe care le au și nu le-au declarat vor plăti un impozit pe 70% pe acestea de la 1 iunie 2024, în loc de 16% cum este în prezent. Această prevedere a fost introdusă prin Legea noilor taxe (296/2023).\n\nEste vorba despre veniturile a căror sursă nu a fost identificată în baza verificărilor de ANAF.\n\nSă presupunem că un doctor a primit cadouri sau un lăutar a primit diverse sume la petreceri și nu le-au declarat. Când ANAF vede că își cumpără mașini scumpe, case etc., atunci îi întreabă din ce bani au cumpărat acele bunuri, deoarece din veniturile lor oficiale nu aveau cum să și le permită. Așadar, inspectorii le calculează acest impozit pe sumele nejustificate.",
  "metadata": {
    "original_file": "Cronica_De_Severin_0215.html"
  }
}