{
  "title": "CROSUL SEVERINULUI, EDIȚIA A III-A",
  "content": "Cea de-a III-a ediție a Crosului Severinului ne-a adus împreună în dimineața de 27 Mai să ne bucurăm de sport și distracție în aer liber, mai ales că vremea a fost prietenoasă cu noi.\n\nMicii alergători au avut parte de o cursă specială, iar alergarea în sac a adus distracție din plin. Sute de concurenți de toate vârstele s-au aflat la linia de pornire, iar noi ne-am bucurat să îi premiem pe câștigători și mai ales de timpul petrecut împreună cu toți participanții.\n\nParticiparea severinenilor, și nu numai, într-un număr atât de mare ne arată, încă o dată, că sportul unește oamenii, iar împreună putem să promovăm un stil de viață sănătos.",
  "metadata": {
    "original_file": "Cronica_De_Severin_0360.html"
  }
}