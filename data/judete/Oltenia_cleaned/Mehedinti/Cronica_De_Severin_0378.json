{
  "title": "Codul Rutier a fost schimbat, din nou",
  "content": "Noile reguli te pot lăsa fără permis rapid ori poți primi o amendă usturătoare pentru lucruri banale, în aparență. În noul cod rutier, retragerea permisului de conducere poate fi dispusă de poliţist în cazul în care acesta are probe sau indicii temeinice că un şofer a consumat alcool sau substanţe interzise, iar acesta refuză testarea în vederea stabilirii concentraţiei de alcool pur în aerul expirat sau a prezenţei în organism de substanţe psihoactive. De asemenea, o propunere legislativă depusă în Parlament prevede schimbări importante la obținerea permisului de conducere. Așadar, potrivit propunerii legislative, examinatorii nu vor mai fi cadre MAI, vor fi civili, asta pentru a mai reduce din deficitul de polițiști care a dus la programarea examenelor practice la 6 luni după examenul teoretic. De asemenea, instructorul va fi cel care va sta, în timpul examenului, în dreapta elevului. Polițistul va fi și el prezent în mașină, dar va sta pe bancheta din spate.",
  "metadata": {
    "original_file": "Cronica_De_Severin_0378.html"
  }
}