{
  "title": "CETATEA MEDIEVALĂ, CEL MAI APRECIAT OBIECTIV TURISTIC DIN OLTENIA, CONFORM RECENZIEI DE AUR GOOGLE ROMÂNIA",
  "content": "Cetatea Medievală are, de astăzi, al doilea magazin de suveniruri realizate de meșterii populari, artizanii și artiștii din județul Mehedinți.\n\nPremiul Recenzia de Aur, oferit de Google, care a clasat cetatea noastră în topul primelor nouă castele și cetăți ale României, precum și numărul ridicat de vizitatori, peste 33.000 în anul 2023, ne-a determinat să deschidem acest nou magazin.\n\nSprijinim, astfel, meșterii autentici și le oferim o amintire turiștilor, cu produse locale specifice Mehedințiului, dar și Olteniei.\n\nDe asemenea, prin implementarea unor strategii de marketing cultural moderne, am atras tot mai mulți turiști către cetate și, în același timp, am crescut încasările.\n\nCetatea Medievală a Severinului este cel mai apreciat obiectiv turistic din Oltenia și vom continua să susținem astfel de proiecte pentru a dezvolta, în orașul nostru, turismul cultural.",
  "metadata": {
    "original_file": "Cronica_De_Severin_0132.html"
  }
}