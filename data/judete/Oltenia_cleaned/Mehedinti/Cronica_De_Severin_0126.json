{
  "title": "LEMNELE DE FOC au luat…FOC!",
  "content": "În această dimineață, pompierii mehedințeni au fost solicitați să intervină pentru stingerea unui incendiu izbucnit la un depozit de lemne, în localitatea Ostrovu Corbului.\n\nLa locul evenimentului, s-au deplasat de urgență trei echipaje din cadrul Detașamentului de Pompieri Drobeta Turnu Severin cu trei autospeciale de stingere cu apă și spumă.\n\nLa sosirea pompierilor militari, incendiul se manifesta cu flacără deschisă la lemne pentru foc pe o suprafață de aproximativ 500 metri pătrați. În sprijin, acționează și SVSU Hinova. În aceste momente se lucrează pentru lichidare.",
  "metadata": {
    "original_file": "Cronica_De_Severin_0126.html"
  }
}