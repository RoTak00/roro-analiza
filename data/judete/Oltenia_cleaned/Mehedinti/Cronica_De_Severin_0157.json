{
  "title": "MODERNIZAREA CARTIERELOR SEVERINULUI CONTINUĂ ÎN RITM SUSȚINUT",
  "content": "Astăzi, am efectuat o vizită pe teren în zonele în care desfășurăm ample lucrări de modernizare a infrastructurii rutiere și pietonale, precum și introducerea de utilități.\n\nÎn cartierul Cet Nord, în zona blocurilor G1, F, I, E, C2, C3, C4, C5, și C6, lucrările de alimentare cu gaze și refacere a rețelei de canalizare avansează rapid. În paralel, ne concentrăm și pe asfaltarea și amenajarea întregii zone, în timp ce lucrările cu utilitățile progresează.\n\nÎn grafic sunt și lucrările pe care le desfășurăm pentru modernizarea parcărilor, căilor de acces și aleilor pietonale din apropierea Târgului Veterani și din cartierul Crihala, în zona străzilor Păcii, Crișan, Cicero și Bulevardul Mihai Viteazul.\n\nAm discutat direct cu severinenii din zonele unde investim, pentru a mă asigura că proiectele noastre se potrivesc cu nevoile și dorințele lor.\n\nSunt investiții deosebit de importante pentru comunitatea din aceste zone, în cartierele municipiului unde asigurăm infrastructura necesară unei vieți urbane moderne.",
  "metadata": {
    "original_file": "Cronica_De_Severin_0157.html"
  }
}