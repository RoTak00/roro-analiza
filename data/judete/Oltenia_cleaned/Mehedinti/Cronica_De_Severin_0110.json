{
  "title": "APIA primește Cereri de plată aferente anului 2024 pentru schema de ajutor de stat „Sprijin pentru prima împădurire și crearea de suprafețe împădurite”",
  "content": "Agenția de Plăți și Intervenție pentru Agricultură (APIA) informează că în perioada 13 mai – 5 iulie 2024 (inclusiv), beneficiarii Schemei de ajutor de stat „Sprijin pentru prima împădurire și crearea de suprafețe împădurite” aferentă Măsurii 8, Submăsura 8.1 „Împăduriri și crearea de suprafețe împădurite”, din cadrul Programului Național de Dezvoltare Rurală 2014-2020, pot depune Cereri de plată aferente anului 2024 pentru solicitarea sprijinului aferent lucrărilor efectuate.\n\nÎn conformitate cu prevederile OMADR nr. 189/10.05.2024, Cererile de plată se depun la Centrele APIA de către beneficiarii care au depus Cereri de sprijin în cadrul sesiunilor 1/2016, 2/2017, 3/2018, 4/2019, 5/2020 sau/și 6/2021. Formularele de modificare a Cererilor de plată pot fi depuse până la data de 22 iulie 2024 (inclusiv). În funcţie de tipul plăţii solicitate, dosarul cererii de plată trebuie să cuprindă documentele doveditoare privind efectuarea lucrărilor de înființare, împrejmuire și întreținere, specificate în capitolul V din Formularul – tip de Cerere de plată pentru anul 2024.\n\nInformaţii detaliate pentru accesarea Schemei de ajutor de stat „Sprijin pentru prima împădurire și crearea de suprafețe împădurite” se regăsesc postate pe site-ul APIA www.apia.org.ro, la adresa: http://www.apia.org.ro/ro/directia-masuri-de-sprijin-i-iasc/masuri-delegate-din-pndr.",
  "metadata": {
    "original_file": "Cronica_De_Severin_0110.html"
  }
}