{
  "title": "Salariul minim brut crește…",
  "content": "Începând cu 1 iulie 2024, salariul de bază minim brut pe țară garantat în plată va crește de la 3.300 de lei la 3.700 de lei lunar, conform HG 598/2024 adoptată la 6 iunie 2024.\n\nPentru salariații care sunt încadrați cu salariul minim brut, majorarea aduce o creștere a salariului net de la 2.079 de lei la 2.363 de lei pe lună.\n\nOdată cu creșterea salariului minim brut, se ajustează și valoarea maximă a deducerii de bază aplicată salariaților. Valoarea deducerii crește de la 660 de lei la 740 de lei pentru angajații fără persoane aflate în întreținere. Aceasta poate ajunge până la 1.665 de lei pentru cei cu patru sau mai multe persoane în întreținere.\n\nMai mult, se mărește suma neimpozabilă din salariul lunar de la 200 de lei la 300 de lei, ceea ce va reduce impozitul pe venit și contribuțiile sociale pentru angajați. Această facilitate fiscală este valabilă până la finalul anului 2024.\n\nContribuțiile CAS și CASS trebuie plătite la nivelul unui salariu minim brut pentru toți angajații care câștigă mai puțin decât acest minim. Conform art. 729 alin. (3) din Codul de procedură civilă, popririle se aplică doar asupra sumelor care depășesc jumătate din salariul net minim pe economie.",
  "metadata": {
    "original_file": "Cronica_De_Severin_0096.html"
  }
}