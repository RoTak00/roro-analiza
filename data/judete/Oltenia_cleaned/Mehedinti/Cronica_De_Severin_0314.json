{
  "title": "FÂNTÂNA PORTULUI, ÎN PROCES DE RESTAURARE",
  "content": "În aceste zile, o echipă de 12 studenți la universități de arhitectură din București, Timișoara și Brașov, voluntari ai Asociației Locus, lucrează la reabilitarea Fântânii Mihalache Fratoștițeanu cunoscută de severineni sub denumirea populară de Fântâna Miresei sau Fântâna Portului.\n\nSemnificația istorică și arhitecturală a fântânii, care a fost ridicată în urmă cu peste 135 de ani, face ca acest proces de restaurare să fie unul foarte complex și minuțios, motiv pentru care s-a început prin curățarea și punerea în siguranță a fragmentelor cele mai fragile. Pe lângă reparații, vom face eforturi și pentru recaptarea apei potabile pentru a o reda severinenilor în deplină siguranță.\n\nMai mult decât atât, vom revitaliza și spațiul din împrejurimi, prin amplasarea de bănci și modernizarea sistemului de iluminat. Urmărim astfel să repunem în circuitul turistic acest vestigiu istoric cu o valoare profundă pentru municipiul nostru.",
  "metadata": {
    "original_file": "Cronica_De_Severin_0314.html"
  }
}