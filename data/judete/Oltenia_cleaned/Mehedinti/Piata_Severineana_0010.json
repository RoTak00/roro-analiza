{
  "title": "A inceput simularea la Evaluarea Nationala 2024 – Piata severineana",
  "content": "Subiectele la română la simulare Evaluare Națională 2024 – distribuite la ora 9.00\n\nProbele la simulare Evaluare Națională 2024 încep la ora 9:00. Accesul elevilor în săli este permis până la ora 8:30. Timpul destinat elaborării unei lucrări scrise este de două ore, din momentul în care s-a încheiat distribuirea subiectelor fiecărui elev. Subiectele sunt distribuite sub forma unei broșuri care se tipărește față-verso. Elevii pot solicita pagini suplimentare, dacă este cazul.\n\nRezultatele obținute la simulare Evaluare Națională 2024 – română și matematică – sunt analizate în fiecare unitate de învățământ prin discuții individuale cu elevii, dezbateri la nivelul clasei, ședințe cu părinții, precum și la nivelul consiliului profesoral, „în vederea adoptării unor măsuri pentru îmbunătățirea performanțelor școlare în perspectiva examenelor din vara acestui an”. Rezultatele obținute la simulare nu se trec în catalog. Totuși, în situațiile excepționale în care se dorește consemnarea notelor în catalog, acest lucru se poate face în baza unei cereri scrise depuse de cei interesați, precizează Ministerul Educației.\n\nÎn premieră, lucrările la simulări, dar și la examenele naționale – Evaluare Națională 2024 și Bacalaureat 2024 – vor fi corectate digital.",
  "metadata": {
    "original_file": "Piata_Severineana_0010.html"
  }
}