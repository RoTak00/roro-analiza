{
  "title": "Legea zilierilor, modificată",
  "content": "O inițiativă legislativă pentru îmbunătățirea cadrului normativ referitor la munca zilierilor prevede oferirea unor stimulente fiscale și sociale pentru muncitorii zilieri, care să facă munca în agricultură mai atractivă, informează site-ul Monitorul Fiscal. Inițiativa prevede o diminuare a cotei impozitului pe venit din plățile efectuate de beneficiarul lucrărilor în favoarea zilierilor de la 12% la 7%, iar zilierii nu vor mai fi obligați să se încadreze în sistemul de asigurări obligatorii de asistență medicală, precum și în sistemul public de asigurări sociale pe bază de contract individual, încheiat cu Casa Națională de Asigurări Sociale, potrivit căruia zilierul achită o taxă fixă (care pentru anul 2022 se ridica la 3270 lei pe an ori 272 lunar). De asemenea, durata în care zilierii pot munci pentru același beneficiar ar crește de la 90 la 120 de zile, iar termenul de o zi de lucru (8 ore) la stabilirea cuantumului remunerației per oră ar fi eliminat. \n\n De asemenea, se propune modificarea Legii nr. 105/2018 cu privire la promovarea ocupării forţei de muncă și asigurarea de șomaj, astfel că persoanele înregistrate cu statut de șomer ar putea exercita activități necalificate cu caracter ocazional fără a pierde statutul de șomer.",
  "metadata": {
    "original_file": "Cronica_De_Severin_0437.html"
  }
}