{
  "title": "SUSȚINEM IMPLICAREA TINERILOR ÎN PREVENIREA CONSUMULUI DE DROGURI",
  "content": "Implicarea tinerilor în proiecte care promovează un stil de viață sănătos și responsabil este esențială, de aceea, ne-am alăturat, printr-un protocol de colaborare, proiectului antidrog „Renunță la dependență! Fii independent!”, inițiat de elevii Colegiului Național Pedagogic „Ștefan Odobleja”, sub coordonarea doamnei consilier școlar Veronica Nicolae.\n\nNe dorim să încurajăm creativitatea și implicarea tinerilor, astfel că le vom acorda premii elevilor câștigători ai concursului de desene cu mesaje antidrog, desfășurat în cadrul acestui proiect. Mai mult decât atât, lucrările realizate vor fi expuse în cadrul evenimentului „Zilele Severinului”, dar și în instituțiile din Drobeta-Turnu Severin.\n\nLe suntem alături tinerilor noștri și în acțiunile viitoare deoarece credem în importanța proiectelor și potențialul lor de a schimba în bine comunitatea noastră.",
  "metadata": {
    "original_file": "Cronica_De_Severin_0150.html"
  }
}