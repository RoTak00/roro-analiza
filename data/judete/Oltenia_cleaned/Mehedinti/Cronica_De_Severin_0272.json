{
  "title": "Repartitoarele devin obligatorii!",
  "content": "Cei care sunt racordați la sistemele centralizate de încălzire sunt obligați prin lege să-și monteze repartitoare de căldură pentru a măsura consumul de energie termică. Montarea repartitoarelor de căldură se face pe fiecare calorifer în parte. Montarea este obligatorie atât în cazul apartamentelor de locuit, cât și în cazul sediilor de firme. Termenul limită este ziua de 31 decembrie 2023.\n\nPrin contorizarea individuală se poate realiza o economie de energie și, implicit, o reducere a cuantumului facturii. Cine nu se va conforma, va risca amenzi de până la 1.000 de lei.\n\nPrețul pentru un repartitor pornește de la 70 de lei cu TVA inclus, însă costurile pot ajunge la sume mult mai mari. Instalarea acestuia și a unui robinet de reglare a consumului de energie termică costă cel puțin 125 de lei.",
  "metadata": {
    "original_file": "Cronica_De_Severin_0272.html"
  }
}