{
  "title": "Șefia IPJ Cluj rămâne un vis spulberat. Ilea a fost numit șef la IPJ Alba",
  "content": "Visurile lui Constantin Ilea continuă să fie spulberate. Se pare că orice ar face, nu poate să ocupe funcția de șef în cadrul IPJ Cluj, iar acesta va fi numit șef la IPJ Alba.\n\nConstantin Ilea conducea de câteva luni IPJ Maramureș. Ilea a preluat conducerea Inspectoratului de la Maramureș după scandalul cu Cherecheș. În urma scandalului de la IPJ Cluj, Mihai Rus și-a pierdut funcția, dar cu toate acestea, Ilea nu a reușit să-i ia locul. Funcția de șef IPJ Cluj i-a revenit lui Radu Moșuțan.\n\nAcum, Constantin Ilea a fost numit să preia atribuțiile de comisar-șef la IPJ Alba, înlocuindu-l pe Darius Bic. Înainte de 2018, Ilea a fost șeful SIPI Cluj (serviciul de informații al Poliției Cluj) și a lucrat în DGA.\n\nConstantin Ilea are 47 de ani și a condus IPJ Maramureș, ca împuternicit la comandă și deși a ocupat funcții în cadrul IPJ Cluj. După ce fostul șef și-a pierdut funcția din cauza mușamalizării unei infracțiuni din trafic, Ilea a devenit adjunct al IPJ Cluj până a preluat șefia IPJ Maramureș.",
  "metadata": {
    "original_file": "gazetadecluj_0025.html"
  }
}