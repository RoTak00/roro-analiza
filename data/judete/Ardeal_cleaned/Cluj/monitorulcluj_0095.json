{
  "title": "Începe vacanța de toamnă. Când se reiau cursurile și ce vacanțe vor urma.",
  "content": "Începe vacanța de toamnă. Când se reiau cursurile și ce vacanțe vor urma.\n\nVești bune pentru elevi. Începe prima vacanță din acest an școlar pentru elevii și copiii de grădiniță. Când se reiau cursurile și ce vacanțe vor urma.\n\nDupă încheierea cursurilor, elevii vor avea o perioadă de vacanță cu o durată de șapte zile.\n\nPrima vacanță din anul școlar 2024-2025 pentru elevi și copiii de grădiniță începe sâmbătă, 26 octombrie, după încheierea primului modul de studiu. Elevii vor avea șapte zile libere, până luni, 4 noiembrie.\n\nVacanţa de toamnă se aplică atât elevilor din învăţământul primar şi gimnazial, cât şi celor din liceu.\n\nUrmătorul modul de cursuri va debuta luni, 4 noiembrie, până vineri, 20 de decembrie.\n\nDupă vacanța de toamnă, elevii vor mai avea următoarele vacanțe în anul școlar 2024-2025:\n\n*Vacanța de iarnă: 21 decembrie 2024 - 7 ianuarie 2025\n\n*Vacanța de schi (mobilă): 10 februarie - 2 martie 2025 (data exactă va fi stabilită de inspectoratele școlare județene). \n\nÎn județul Cluj, „vacanța de schi” a fost programată pentru săptămâna 17-21 februarie 2025.\n\n*Vacanța de primăvară: 18 aprilie - 27 aprilie 2025\n\n*Vacanța de vară: 21 iunie - 7 septembrie 2025\n\nTotodată, elevii vor beneficia și de zilele libere legale:\n\n- 24 ianuarie 2025 (Mica Unire)\n\n- 1 mai 2025 (Ziua Muncii)\n\n- 9 iunie 2025 (a doua zi de Rusalii)\n\nDe asemenea, în perioada 9 septembrie 2024 - 30 mai 2025, se vor desfășura programele naționale „Școala Altfel” și „Săptămâna Verde”, în intervale de câte 5 zile consecutive lucrătoare, planificate de fiecare unitate de învățământ.\n\nCalendarul anului școlar 2024-2025. Când începe școala și ce vacanțe vor avea elevii.",
  "metadata": {
    "original_file": "monitorulcluj_0095.html"
  }
}