{
  "title": "Clujeanul Rusu Dan George (UZI), unul dintre cei mai mari traficanți de droguri români a fost eliberat condiționat",
  "content": "Unul dintre cei mai mari traficanți de droguri ai României, clujeanul Rusu Dan George, cunoscut și ca UZI, a fost eliberat condiționat, el fiind condamnat la 25 de ani de închisoare pentru trafic de droguri. El a fost închis în Chile în 2009, iar după ce a fost adus în țară în luna mai a acestui an, a ajuns să iasă din pușcărie în august, în prezent plimbându-se liber pe străzile din Cluj-Napoca.\n\nCererea lui de transferare în România a fost aprobată în 2021 de către Curtea de Apel Cluj, iar mutarea a durat trei ani, când a ajuns pe Aeroportul Otopeni sub escorta polițiștilor. Judecătoria Sectorului 5 din București a fost cea care l-a eliberat condiționat pe 1 august, el beneficiind de vechiul cod penal, care este mai favorabil, astfel încât a putut ieși din Rahova după ce a stat închis 20 de ani.",
  "metadata": {
    "original_file": "gazetadecluj_0058.html"
  }
}