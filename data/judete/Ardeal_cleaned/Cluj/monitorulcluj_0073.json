{
  "title": "Clujeancă, implicată într-un accident rutier în Sibiu. Două minore, transportate la spital.",
  "content": "Clujeancă, implicată într-un accident rutier în Sibiu. Două minore, transportate la spital.\n\nDouă fete au fost rănite sâmbătă într-un accident rutier produs pe autostrada A1, la kilometrul 252, pe sensul de mers Sibiu - Sebeş.\n\nDouă fete au fost rănite sâmbătă într-un accident rutier produs pe autostrada A1, la kilometrul 252, pe sensul de mers Sibiu - Sebeş.\n\nISU Sibiu a informat că echipajele medicale au acordat îngrijiri pentru trei persoane, două fiind transportate la spital. Este vorba despre două minore, în vârstă 11 ani, respectiv 16 ani, care au fost transportate de către echipajul SMURD la CPU Luther, conştiente.\n\nLa faţa locului au fost mobilizate un echipaj SMURD cu medic, o autospecială de stingere şi o autospecială de descarcerare.\n\nAccidentul s-a produs pe A1, la kilometrul 252, centura ocolitoare a municipiului Sibiu, pe sensul Sibiu - Sebeş.\n\nConform IPJ Sibiu, din primele cercetări efectuate a rezultat că, în timp ce conducea un autoturism, pe fondul vitezei neadaptate în condiţii de ploaie şi carosabil ud, o femeie de 45 de ani, din judeţul Cluj, a pierdut controlul direcţiei de deplasare şi a lovit parapetul marginal, oprindu-se pe banda 2.\n\nAccident în Cluj! O mașină s-a răsturnat pe drumul Sfântul Ioan. FOTO\n\nAccident mortal pe A3, pe tronsonul Târgu Mureș - Câmpia Turzii! Un tânăr a murit după ce s-a lovit violent de un parapet.",
  "metadata": {
    "original_file": "monitorulcluj_0073.html"
  }
}