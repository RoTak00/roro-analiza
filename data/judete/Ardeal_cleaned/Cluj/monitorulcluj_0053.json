{
  "title": "Bolid frânat brutal! De la 213 km/h la pieton în 120 de zile.",
  "content": "Bolid frânat brutal! De la 213 km/h la pieton în 120 de zile.\n\nUn timişorean s-a ales cu permisul suspendat şi o amendă de 2.500 de lei, după ce a fost prins cu o viteză amețitoare pe un drum naţional din Sibiu.\n\nVitezomanul a fost depistat în afara localităţii Cristian, pe DN1, cu viteza de 213 kilometri pe oră, potrivit MesageruldeSibiu.ro\n\n213 km/h este viteza cu care a fost depistat un șofer de 31 de ani din Timiș. Aparatul radar l-a „fotografiat” pe șofer pe un sector de drum cu limita maximă de viteză de 100 km/h (pe DN1 km 323+250m, în afara localității Cristian, pe sensul de mers Sibiu-Sebeș).\n\nCITEȘTE ȘI: \n\nȘofer român, amendat cu 52.000 de euro în Germania după ce a încălcat limita de siguranță de mai multe ori.\n\nPoliţiştii au constatat că șoferul nu avea nici documentele asupra sa. Astfel, acesta a fost amendat şi i s-a suspendat dreptul de a conduce pentru o periodă de 4 luni.\n\n„Sancţiunea: 2.475 lei (viteza si lipsa documente) şi suspendarea dreptului de a conduce pe o perioada de 120 zile, din momentul depistării in trafic”, potrivit Poliției, arată MesageruldeSibiu.ro\n\nViteza şi indisciplina în trafic sunt principalele cauze care produc 40% dintre accidentele rutiere în România, potrivit reprezentanților CNAIR.\n\nPeste 1.540 de persoane și-au pierdut viața anul trecut în accidente rutiere tragice produse pe drumurile din România, înclusiv din cauza vitezei excesive, situație în care țara noastră se menține pe primele locuri într-un top negativ la nivel european în privința numărului de decese în accidente rutiere.\n\nTragedii pe șoselele din România. Peste 1.540 de morți și circa 3.550 de persoane rănite în accidente rutiere, anul trecut.",
  "metadata": {
    "original_file": "monitorulcluj_0053.html"
  }
}