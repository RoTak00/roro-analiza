{
  "title": "Iei o pastilă și slăbești ca după 10 kilometri de alergare. Efect de maraton, direct la farmacie.",
  "content": "Iei o pastilă și slăbești ca după 10 kilometri de alergare. Efect de maraton, direct la farmacie.\n\nO descoperire revoluționară vine din laboratoarele cercetătorilor danezi, care au creat o pastilă ce reproduce în organism efectele unui antrenament intens de alergare.\n\nMedicamentul experimental, numit LaKe, a dat deja rezultate impresionante în testele pe șobolani de laborator.\n\nDoctorul Thomas Poulsen de la Universitatea Aarhus, care conduce cercetarea, explică principiul din spatele acestei inovații: „Molecula pe care am dezvoltat-o aduce organismul într-o stare metabolică identică cu cea de după o alergare de 10 kilometri pe stomacul gol\".\n\nNoul medicament funcționează prin stimularea producției de lactat și cetone în organism, exact ca după un efort fizic intens. Aceste substanțe ajută la eliminarea grăsimilor din sânge și reduc riscul bolilor de inimă, al accidentelor vasculare și al diabetului.\n\nPastila ar putea fi o soluție salvatoare pentru persoanele care nu pot face sport din cauza unor probleme de sănătate sau a unei inimi slăbite.\n\n„Pentru cei cu afecțiuni fizice, un astfel de supliment nutritiv poate fi cheia unei mai bune recuperări\", susține cercetătorul danez.\n\nÎnainte să ajungă în farmacii, medicamentul trebuie să treacă prin teste umane pentru a-i demonstra siguranța și eficiența. Dacă rezultatele vor fi la fel de promițătoare ca pe animale, am putea avea în curând acces la această alternativă la exercițiile fizice.\n\nDoctor Bilic dezvăluie cea mai simplă rețetă de slăbit: 1 gură de mâncare, 2 guri de apă",
  "metadata": {
    "original_file": "monitorulcluj_0021.html"
  }
}