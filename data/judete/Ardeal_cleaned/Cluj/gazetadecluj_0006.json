{
  "title": "Gunoiul de Ciucă i-a dat casa de 1100 de mp ratatului Iohannis",
  "content": "Vila din Bulevardul Aviatorilor nr. 86, pentru care s-au făcut investiţii uriaşe în ultimul an, a fost atribuită ca reşedinţă pe viaţă lui Klaus Iohannis de către Nicolae Ciucă. Semnătura lui Nicolae Ciucă apare pe Hotărârea de Guvern prin care imobilul a fost trecut din proprietatea privată a statului în proprietatea publică, pentru a servi drept „reşedinţă oficială pentru persoanele care au avut calitatea de fost şef de stat”, după cum reiese din documentul oficial intrat în posesia Antena3.ro.\n\nSecretariatul general al Guvernului a publicat, săptămâna trecută, la cererea lui Marcel Ciolacu, un document în care au fost făcute publice sumele cheltuite pentru renovarea vilei din Aviatorilor, în care ar urma să se mute Klaus Iohannis după terminarea mandatului. În total, lucrările au costat 13.843.262 de lei, adică peste 2,7 milioane de euro.\n\nPână acum Nicolae Ciucă nu a recunoscut niciun moment că vila ar fi destinată ca locuinţă lui Klaus Iohannis. De asemenea, Administraţia Prezidenţială a susţinut că instituţia nu a solicitat nicio reşedinţă de protocol pentru Klaus Iohannis.\n\nAcesta îşi încheie mandatul în 20 decembrie şi trebuie să părăsească reşedinţa oficială din Vila Lac 3, unde se va muta viitorul Preşedinte.\n\nVila din Bulevardul Aviatorilor a fost în trecut sediu al PNL şi are un teren de 1100 de metri pătraţi.\n\nImobilul dispune de birou, bibliotecă, cameră de zi, săli de sport și două sere.",
  "metadata": {
    "original_file": "gazetadecluj_0006.html"
  }
}