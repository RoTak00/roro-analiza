{
  "title": "Tragedie în Bistrița. O familie a fost găsită moartă în locuință.",
  "content": "Caz șocant în Bistrița, unde trei membri ai aceleiași familii au fost găsiți morți într-un apartament.\n\nTrei persoane au fost găsite decedate, în seara zilei de sâmbătă, într-un apartament din municipiul Bistriţa. Echipajele de intervenție sosite la fața locului au găsit victimele fără semne vitale, într-o locuință din care provenea miros puternic de gaz metan.\n\nCITEȘTE ȘI: \n\nDescoperire macabră în Turda. Un bărbat a fost găsit mort în casă.\n\nIncidentul a fost semnalat în jurul orei 21:00, când vecinii au sunat la 112 pentru a semnala mirosul puternic de gaz de pe casa scării.\n\n„Din păcate, in momentul în care s-a asigurat accesul în interiorul apartamentului la intrarea căruia s-a detectat o concentraţie mare de gaz metan, echipajele de intervenţie au găsit trei persoane fără semne vitale”, potrivit ISU Bistriţa-Năsăud.\n\nVictimele sunt două femei cu vârste de aproximativ 50 și respectiv 27 de ani, și un bărbat în vârstă de aproximativ 53 de ani.\n\nCercetările în acest caz vizează stabilirea tuturor aspectelor în care s-a produs accidentul.",
  "metadata": {
    "original_file": "monitorulcluj_0052.html"
  }
}