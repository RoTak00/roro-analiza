{
  "title": "Diplomele studenților care termină facultatea din 2025 vor avea cod QR: „Va arăta parcursul academic integral al titularului ”",
  "content": "Diplomele studenților care termină facultatea din 2025 vor avea cod QR: „Va arăta parcursul academic integral al titularului ”\n\nDiplomele de absolvire care vor fi eliberate viitorilor absolvenţi ai învăţământului superior vor avea ca element distinctiv un cod QR.\n\nDiplomele de absolvire care vor fi eliberate viitorilor absolvenţi ai învăţământului superior vor avea ca element distinctiv un cod QR, în baza căruia se va accesa o bază de date care va arăta parcursul academic integral al titularului, a declarat purtătorul de cuvânt al Guvernului, Mihai Constantin.\n\n„Diplomele de absolvire care vor fi eliberate viitorilor absolvenţi ai învăţământului superior înmatriculaţi în anul I de studii, începând chiar cu anul acesta universitar 2024 - 2025, vor avea ca element distinctiv un cod QR. Acest normativ se va aplica şi pentru studiile de licenţă şi pentru cele de masterat şi pentru cele de doctorat şi pentru cele de post-doctorat. Codul QR va conţine un identificator unic specific fiecărui act de studii care se va elibera absolvenţilor, iar prin scanarea acestui cod se va accesa o bază de date care va arăta parcursul academic integral al titularului acelei diplome”, a precizat Constantin, într-o conferinţă de presă.\n\nPotrivit acestuia, s-a mai decis ca suplimentul la diplomă în formatul Europass, care se va elibera absolvenţilor înmatriculaţi în anul I de studii începând cu anul universitar 2024 - 2025, să fie întocmit bilingv, în limbile română şi engleză.\n\nUniversităţile clujene aduc în acest an peste 48.000 de studenţi din ţară şi străinătate\n\nCampionul paralimpic Alex Bologa, mesaj emoționant la deschiderea anului universitar: „Munca perseverentă este calea spre excelență. Dacă dorești ceva cu adevărat, poți!”",
  "metadata": {
    "original_file": "monitorulcluj_0108.html"
  }
}