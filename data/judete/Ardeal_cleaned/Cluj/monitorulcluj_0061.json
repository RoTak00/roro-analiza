{
  "title": "Accident grav. Persoană găsită moartă într-o râpă, după ce s-a răsturnat cu ATV-ul.",
  "content": "Accident grav. Persoană găsită moartă într-o râpă, după ce s-a răsturnat cu ATV-ul.\n\nO persoană a murit joi, după ce s-a răsturnat cu un ATV într-o râpă de aproximativ 6 metri în comuna Râmeţ - Valea Inzelului.\n\nO persoană a murit joi, după ce s-a răsturnat cu un ATV într-o râpă de aproximativ 6 metri în comuna Râmeţ - Valea Inzelului, anunţă Inspectoratul pentru Situaţii de Urgenţă (ISU) Alba.\n\n„Echipajul SMURD din cadrul Detaşamentului de Pompieri Aiud intervine la un accident pentru acordarea primului ajutor medical în comuna Râmeţ - Valea Inzelului. Din informaţiile primite de la apelant ar fi vorba despre un ATV implicat, posibil o persoană inconştientă”, a informat ISU Alba.\n\nLa locul accidentului s-a deplasat şi elicopterul SMURD Târgu Mureş. Ulterior, ISU a anunţat că persoana care s-a răsturnat cu ATV-ul a decedat.\n\n„Este vorba despre o persoană care s-a răsturnat cu un ATV într-o râpă de aproximativ 6 metri. Victima din accident prezintă lividitate cadaverică, fiind declarat decesul acesteia de către echipajul medical prezent la faţa locului”, a mai precizat sursa citată.\n\nBărbat rănit în urma unui accident cu un ATV, în Săvădisla. Victima, transportată la spital.",
  "metadata": {
    "original_file": "monitorulcluj_0061.html"
  }
}