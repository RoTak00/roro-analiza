{
  "title": "Spitalul Medicover Cluj, soluții inovatoare de tratament pentru endometrioză și incontinență urinară",
  "content": "Persoanele care suferă de incontinență urinară, prolapsul organelor pelvine sau endometrioză, trebuie să știe că Spitalul Medicover Cluj oferă soluții de tratament chirurgicale, personalizate și eficiente. Echipa de urologie a Spitalului Medicover Cluj, cu experiență vastă în domeniul uro-ginecologiei, utilizează cele mai moderne tehnici medicale pentru a trata aceste afecțiuni, asigurând o recuperare rapidă și o îmbunătățire semnificativă a calității vieții.\n\nPacientele care au problemele de sănătate din sfera uro-ginecologiei beneficiază de soluții inovatoare de tratament la Spitalul Medicover Cluj, pentru afecțiuni precum endometrioza, incontinența urinară și prolapsul de organe pelvine.\n\nIntervențiile chirurgicale sunt laparoscopice, minim invazive și sunt concepute pentru a oferi pacientelor o recuperare rapidă. Aceste proceduri minim invazive reprezintă o alternativă modernă și eficientă la chirurgia clasică.\n\n„Intervențiile chirurgicale prin abord laparoscopic ne permit să abordăm o gamă largă de afecțiuni, precum incontinența urinară, fistula vezico-vaginală și prolapsul de organe pelvine, cu rezultate excelente și o minimizare a riscurilor post operatorii.”, menționează Dr. Paul Medan, Medic Specialist Urologie, cu competențe în chirurgia laparoscopică și robotică.\n\nIntervențiile chirurgicale laparoscopice oferă pacientei o serie de avantaje semnificative. Datorită inciziilor minime, timpul de spitalizare este considerabil redus, iar durerea postoperatorie este minimizată.\n\nDe asemenea, cicatricile rezultate sunt discrete, contribuind la o recuperare estetică rapidă. Aceste aspecte permit pacientei să revină mai rapid la activitățile zilnice și să își îmbunătățească semnificativ calitatea vieții.\n\nRecent, Dr. Paul Medan, membru al echipei coordonate de Prof. Dr. Nicolae Crișan, a contribuit semnificativ la succesul a două intervenții chirurgicale complexe în domeniul uro-ginecologiei. Prin utilizarea tehnicilor laparoscopice de ultimă generație, echipa medicală a demonstrat încă o dată angajamentul față de inovație și excelență în îngrijirea pacientelor, oferind soluții personalizate și eficiente pentru afecțiuni complexe.\n\n\"Primul caz este reprezentat de o doamnă în vârstă de 74 de ani, care se confrunta cu disconfort semnificativ și dificultăți în desfășurarea activităților zilnice din cauza prolapsului de organe pelvine. Prin intermediul intervenției chirurgicale laparoscopice 3D, am reușit să corectăm defectul anatomic și să restabilim funcționalitatea organelor pelvine. Pacienta a fost externată la doar trei zile după operație, iar la controlul postoperator, a raportat o îmbunătățire substanțială a calității vieții, fără dureri semnificative și cu o recuperare rapidă.\", menționează Dr. Paul Medan.\n\nAl doilea caz aparține unei paciente în vârstă de 51 de ani, care suferise recent o intervenție chirurgicală pelvină. Aceasta s-a prezentat cu incontinență urinară persistentă. Diagnosticul a confirmat o fistulă vezico-vaginală înaltă, o complicație complexă care afectează calitatea vieții:\n\n”Prin intermediul unei intervenții chirurgicale laparoscopice 3D, am reușit să închidem fistula într-un mod minim invaziv. Pacienta și-a recăpătat continența urinară completă și s-a întors rapid la activitățile sale zilnice.\", a declarat Dr. Paul Medan.\n\nAceste rezultate sunt dovada faptului că tratamentul laparoscopic reprezintă o soluție sigură și eficientă pentru o gamă largă de afecțiuni uro-ginecologice.\n\nÎn cadrul Spitalului Medicover Cluj intervențiile chirurgicale laparoscopice sunt efectuate de o echipă multidisciplinară de specialiști, asigurând astfel o abordare completă și personalizată a fiecărui caz.\n\nEchipa medicală, condusă de Prof. Dr. Nicolae Crișan, un nume internațional de referință în urologie, este caracterizată de o colaborare strânsă și o continuă perfecționare profesională. De altfel, recent, în cadrul celui de-al 97-lea Congres al Societății Italiene de Urologie (SIU), desfășurat în Bari (Italia), premiul Societății Italiene de urologie a fost conferit Prof. Univ. Dr. Nicolae Crișan, Medic Primar Urolog și promotor al chirurgiei robotice în România.\n\nExperiența vastă a echipei, combinată cu utilizarea celor mai moderne tehnologii, ne permite să oferim pacientelor noastre soluții eficiente și personalizate pentru o gamă largă de afecțiuni uro-ginecologice.\n\nDin 1995, Medicover România a devenit unul dintre cei mai importanți furnizori de pe piața serviciilor de sănătate private, cu o rețea de 41 de clinici în București și în țară și 5 spitale generaliste: în București, Cluj-Napoca, Oradea și Craiova, 20 de cabinete on-site și peste 300 de unități medicale partenere. Spitalele Medicover corespund celor mai înalte standarde medicale și deservesc o gamă largă de specialități medicale și chirurgicale.\n\nMedicover România face parte din Medicover AB, companie internațională de servicii medicale și de diagnostic, înființată în 1995. Medicover operează o rețea extinsă de clinici, spitale, facilități de îngrijire specializată și laboratoare. Piețele principale ale Medicover sunt Polonia, Germania, România și India. În 2023, Medicover a înregistrat venituri totale de 1.746 milioane de euro, având peste 45.000 de angajați. Pentru mai multe informații, vizitați: www.medicover.com\n\nSpecialiști de top la ediția a 14-a a Cursului de laparoscopie și urologie robotică avansată (P)",
  "metadata": {
    "original_file": "monitorulcluj_0015.html"
  }
}