{
  "title": "Deținut minor, găsit spânzurat în Penitenciarul din Oradea",
  "content": "Caz șocant în Penitenciarul Oradea, unde un minor de 15 ani s-a spânzurat în celulă.\n\nAngajații instituției au aplicat manevre de resuscitare, iar echipajul de prim-ajutor sosit la fața locului a continuat eforturile de resuscitare, însă medicii au fost nevoiți să constate decesul.\n\nGest extrem: S-a spânzurat cu cablul de la telefon\n\nUn deținut minor custodiat de Penitenciarul Oradea a fost găsit spânzurat cu cablul de la telefonul aflat în dotarea camerei de deținere.\n\nCITEȘTE ȘI: \n\nDeținut ucis în Penitenciarul Gherla. A fost spânzurat în baie de colegii de celulă.\n\nMinorul în vârstă de 15 ani a fost arestat la începutul lunii septembrie, pentru furt calificat.\n\n„În data de 15.09.2024, la ora 15:53, cu ocazia desfășurării activităților administrative din cadrul secției, un deținut minor custodiat de Penitenciarul Oradea din data de 06.09.2024, arestat preventiv pentru infracțiunea de furt calificat, a fost găsit spânzurat cu cablul de la telefonul aflat în dotarea camerei de deținere, de către supraveghetorul secției”, potrivit anunțului făcut duminică de reprezentanții Penitenciarului Oradea, citați de ebihoreanul.ro\n\nTânărului i s-au aplicat de îndată manevre de resuscitare, continuate apoi, de un echipaj SMURD chemat prin numărul de urgență 112. Din nefericire, însă, medicii au fost nevoiți să declare decesul.\n\nÎn cauză a fost declanșată o anchetă internă, iar cercetările continuă pentru stabilirea circumstanțelor și cauzelor ce au dus la tragicul incident.\n\nDeținut găsit spânzurat în baie și cu urme de violență, la Penitenciarul Gherla. Bărbatul ar fi fost ucis",
  "metadata": {
    "original_file": "monitorulcluj_0071.html"
  }
}