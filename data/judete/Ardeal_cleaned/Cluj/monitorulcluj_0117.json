{
  "title": "Elevii olimpici și profesorii lor vor fi premiați. Consiliul Județean Cluj alocă 350.000 de lei.",
  "content": "Elevii olimpici și profesorii lor vor fi premiați. Consiliul Județean Cluj alocă 350.000 de lei.\n\nConsiliul Județean Cluj va aloca 350.000 de lei pentru premierea elevilor olimpici și profesorilor îndrumători, pentru rezultatele obținute în anul școlar 2023-2024.\n\nAlin Tișe, președintele Consiliului Județean Cluj, a inițiat un proiect de hotărâre ce vizează alocarea sumei de 350.000 de lei pentru premierea elevilor și profesorilor care au obținut premii la olimpiadele și concursurile naționale și internaționale în anul școlar 2023-2024 și a cadrelor didactice care i-au pregătit, precum și pentru premierea elevilor din județ care au obținut, în anul 2024, media 10 la examenul de Bacalaureat și cel de la Evaluarea Națională.\n\n„Continuăm să sprijinim demersurile orientate spre performanță, recompensând rezultatele deosebite obținute de elevi și profesorii lor. Ne mândrim cu aceste valori pe care județul le are și datorită cărora Clujul s-a situat, de atâtea ori, pe primele locuri ale clasamentelor”, a declarat Alin Tișe.\n\nCITEȘTE ȘI\n\nRezultate Bacalaureat. Judeţul Cluj, pe primul loc la nivel naţional cu o rată de promovare de 88,9%.\n\nPremierea elevilor și a profesorilor va fi realizată în baza unui Protocol de colaborare între Județul Cluj – Consiliul Județean Cluj și Inspectoratul Școlar Județean Cluj.\n\nO tânără de excepție. Teodora Stan de la Colegiul „Emil Racoviță” a obținut media 10 la examenul de Bacalaureat.\n\nEvaluare Naţională 2024. Iată ce subiecte au primit elevii la examenul de Limba română.",
  "metadata": {
    "original_file": "monitorulcluj_0117.html"
  }
}