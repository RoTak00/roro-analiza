{
  "title": "Un fost primar din județul Cluj rămâne cu sechestru pe conturi de un milion de euro",
  "content": "Fostul edil PSD din comuna Mărgău și consilier local, rămâne cu sechestru pe conturi de un milion de euro, după 11 amânări de cauză, respectiv 15 pronunțări amânate.\n\nPetru Ungur, a fost trimis în judecată de procurorii anticorupţie într-un dosar în care este acuzat că, în calitate de edil, ar fi încheiat ilegal un contract de execuţie lucrări în valoare de peste 17 milioane lei. A făcut acest lucru fix înainte de alegerile pe care le-a pierdut. Din contractul ilegal, comuna a și plătit 5 milioane de lei fără să fie emis ordinul de începere a lucrărilor.\n\nÎn martie 2021, fostul primar a clacat din nou, fiind prins băut la volan în comună, cu o concentrație de 0.52 mg/l alcool pur în aerul expirat.",
  "metadata": {
    "original_file": "gazetadecluj_0004.html"
  }
}