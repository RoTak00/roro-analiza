{
  "title": "ALARMĂ în magazine! Bijuterii periculoase, pline de metale toxice, vândute și în România.",
  "content": "ALARMĂ în magazine! Bijuterii periculoase, pline de metale toxice, vândute și în România.\n\nO alertă europeană majoră avertizează consumatorii despre bijuterii periculoase pentru sănătate, identificate atât în magazine, cât și pe platformele online.\n\nInfoCons a descoperit concentrații alarmante de metale toxice în mai multe accesorii populare.\n\nPrintre bijuteriile care vă pot pune sănătatea în pericol se numără cercei Ronqia Jewelry: conțin până la 40% cadmiu și 0,11% plumb, pandantiv cu piatră verde: aproape 1% plumb, inel în formă de floare: nivel toxic de cadmiu, colier Busy Lizzie cu minge de fotbal: 11% cadmiu, coliere Fashion Jewelry aurii: 0,51% plumb, brățări cu strasuri: 2% plumb sau piercing Bijou Brigitte: eliberează nichel în cantități periculoase.\n\nAceste metale sunt periculoase deoarece cadmiul se acumulează în corp, afectează rinichii și oasele și poate provoca cancer, plumbul este toxic mai ales pentru copii, inclusiv cei nenăscuți sau alăptați, iar nichelul poate provoca reacții alergice severe în contact cu pielea.\n\nCITEȘTE ȘI:\n\nScandal în cosmetică! Mărci celebre de vopsea de păr, pline de substanțe toxice și bacterii.\n\n„Toate produsele identificate în sistemul european de alertă au un grad de risc direct pentru fiecare dintre noi\", avertizează sursa citată.\n\nCostume pentru copii care iau foc, smartwatch-uri cu plumb. Produsele periculoase scoase de pe piață înainte de Black Friday.",
  "metadata": {
    "original_file": "monitorulcluj_0011.html"
  }
}