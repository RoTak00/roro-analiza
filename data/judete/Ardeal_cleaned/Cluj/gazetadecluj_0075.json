{
  "title": "După 2 ani și jumătate de „odihnă forțată”, Dumitru Ghișe își construiește palatul de lux în Cluj pe locul fostei vile a lui Paszkany",
  "content": "Dumitru Ghișe, milionarul cunoscut pentru frauda de 46,8 milioane de euro, își face acum loc în peisajul clujean după ce a petrecut doi ani și jumătate în închisoare. După această „pauză de reflecție” într-o „cameră micuță”, Ghișe a decis să se întoarcă cu forțe proaspete și să își construiască o reședință de lux pe locul fostei vile a lui Arpad Paszkany.\n\nMilionarul sibian a achiziționat casa lui Arpad Paszkany din Cluj-Napoca pentru suma de 2 milioane de euro, dar planurile sale nu includ păstrarea imobilului. Ghișe a decis să îl demoleze și să construiască de la zero. Aceasta înseamnă că a plătit aproximativ 1.072 de euro pe metru pătrat pentru terenul respectiv.\n\nȘantierul în lucru are în vedere construirea unei locuințe unifamiliale, cu regim de înălțime 5p+P, piscină exterioară, zid de sprijin și amenajări exterioare.",
  "metadata": {
    "original_file": "gazetadecluj_0075.html"
  }
}