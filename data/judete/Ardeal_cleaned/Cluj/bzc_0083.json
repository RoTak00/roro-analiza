{
  "title": "Woofstock, cel mai jucăuș festival canin, vine în Iulius Parc. Te așteaptă parade, demonstrații de dresaj și competiții canine",
  "content": "Nu-ți face planuri pentru sâmbătă, pentru că Woofstock, cel mai jucăuș festival canin în aer liber, te așteaptă în Iulius Parc cu un eveniment dedicat prietenului tău blănos, care include demonstrații de dresaj, competiții, parade și, bineînțeles, premii pe măsură. O atmosferă prietenoasă pentru toată familia și momentele de socializare îți vor face ziua mai frumoasă.\n\nIulius Parc devine sâmbătă, 26 octombrie 2024, în intervalul orar 12:00-18:00, destinația celor care iubesc cățeii și locul preferat al simpaticului tău patruped. Festivalul canin Woofstock este pregătit să transforme parcul în cel mai pet friendly spațiu și să îți ofere momente vesele alături de cățelul tău. Îl așteaptă o zi plină de activități distractive, iar tu poți urmări competiții de dresaj, unde cei antrenați își vor demonstra abilitățile, dar și participa la sesiuni de sfaturi și îndrumări pentru creșterea și îngrijirea cățeilor.\n\nCâini ciobănești, Pinscher și Schnauzer, Terrieri, Teckeli, câini Spitz, copoi sau ogari sunt doar câteva dintre rasele pe care le vei putea admira în cadrul festivalului. Paradele canine îți vor aduce pe „scena” din Iulius Parc exemplare premiate în cadrul unor concursuri, iar tonul distracției va fi dat de competițiile pregătite de organizatori.\n\nPoți să îți creezi propria bijuterie personalizată cu numele și simbolul iubirii pe i-o porți animalului tău de companie, iar completând formularul https://shorturl.at/NsVz, ai șansa câștigării unuia dintre voucherele în valoare de 500 lei, oferite de TelePaws și Chic Bijoux.\n\nOrganizatorii au pregătit câteva sfaturi utile pentru acest eveniment, iar regulamentul poate fi consultat pe site-ul Iulius Mall.",
  "metadata": {
    "original_file": "bzc_0083.html"
  }
}