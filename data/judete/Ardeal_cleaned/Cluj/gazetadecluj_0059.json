{
  "title": "Autoritățile locale, pregătite să dea în judecată un ONG care apără persoanele cu handicap",
  "content": "Consiliul Local Cluj-Napoca, la un loc cu Municipiul Cluj-Napoca, ambele reprezentate de Emil Boc, au început un proces în instanță împotriva unui ONG, anume Asociația pentru Protejarea și Ajutorarea Handicapaților Motor, dosarul fiind pornit în luna februarie al acestui an.\n\nDeși în prima ședință care a avut loc la Judecătoria Cluj-Napoca autoritățile au renunțat la cererea de a da în judecată asociația, aceasta decizie a fost luată doar pe 23 septembrie, iar ONG-ul a fost ținut șapte luni în proces.\n\nNu este prima dată când autoritățile locale au probleme cu Asociația pentru Protejarea și Ajutorarea Handicapaților Motor, ONG-ul primind de la Primărie un sediu plin de mucegai și igrasie, după ce au fost evacuați din fosta clădire în urma unei retrocedări. Într-un final, după ce au intervenit mai mulți consilieri locali, asociația a primit un sediu adecvat, care înainte era folosit de funcționari publici, conform Ziar de Cluj.\n\nCitește și: Părinții elevilor de la Școala Gimnazială „Ion Agârbiceanu” reclamă accesul periculos spre școală din cauza lucrărilor de la Colegiul „Anghel Saligny” – Ziar Gazeta de Cluj",
  "metadata": {
    "original_file": "gazetadecluj_0059.html"
  }
}