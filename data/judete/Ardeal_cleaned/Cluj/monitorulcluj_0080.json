{
  "title": "Pacienţi jefuiţi şi lăsaţi fără bani chiar în saloanele unui spital. Hoţul a fost prins după 3 luni.",
  "content": "Pacienţi jefuiţi şi lăsaţi fără bani chiar în saloanele unui spital. Hoţul a fost prins după 3 luni.\n\nUn bărbat suspectat că ar fi furat banii unor persoane internate în spitalul din oraşul Haţeg a fost prins de poliţişti. Suspectul a fost prins după 3 luni.\n\nUn bărbat suspectat că ar fi furat banii unor persoane internate în spitalul din oraşul Haţeg a fost prins de poliţişti, individul, cunoscut cu antecedente penale, fiind reţinut de oamenii legii pentru a fi prezentat în faţa procurorilor, a informat, joi, Inspectoratul de Poliţie Judeţean (IPJ) Hunedoara.\n\nFurturile au avut loc la sfârşitul lunii mai, Poliţia Haţeg fiind sesizată atunci că persoane necunoscute au sustras din saloanele spitalului sume de bani ce aparţineau unei femei de 76 de ani şi unui bărbat de 55 de ani, ambii pacienţi ai unităţii medicale.\n\n„În urma activităţilor investigative şi de cercetare efectuate de către poliţişti, aceştia au identificat un bărbat de 44 de ani, cunoscut cu antecedente penale, din municipiul Vulcan, ca fiind bănuit de comiterea faptei. În urma probatoriului administrat, poliţiştii au luat măsura reţinerii bărbatului pentru o perioadă de 24 de ore, urmând ca acesta să fie prezentat unităţii de parchet competente cu propunere de luarea măsurilor legale ce se impun”, a precizat sursa citată.\n\nÎn acest caz, poliţiştii au întocmit un dosar de cercetare penală sub aspectul săvârşirii infracţiunii de furt.\n\nTânăr bătut într-un parc din Timișoara. Femeia cu care victima se plimba a fost complicele hoților.\n\nHoții care au furat o mașină din Cluj-Napoca și au dezmembrat-o în Dolj, pentru a o vinde cu 5.000 de euro, în arest preventiv.",
  "metadata": {
    "original_file": "monitorulcluj_0080.html"
  }
}