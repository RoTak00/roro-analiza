{
  "title": "„Ceauşescu era bine, bine” | Buna ziua Brasov",
  "content": "Preşedintele AUR, George Simion, candidat la alegerile prezidenţiale, consideră că fostul dictator Nicolae Ceauşescu, ca fost un preşedinte mai bun decât şefii de stat care l-au urmat după 1989.\n\n „Faţă de ce preşedinţi am avut din 1989 încoace, Ceauşescu era bine, bine. Era bine comparativ cu Klaus Iohannis, cu Traian Băsescu, cu Ion Iliescu”, a spus Simion la emisiunea „Sport şi Politică”, moderată de Horia Ivanovici. „A fost mai bine intenţionat. A avut şi lucuri bune şi a făcut şi lucuri rele, motiv pentru care, eu spunând chestiunea asta, mi-au sărit USR-iştii în cap: ia uite, ceauşistul, nostalgicul. Totuşi, în 24 de ani Ceauşescu a pus unele lucruri la punct, faţă de tâlharii ăştia care nu au ştiut decât să fure”, a adăugat acestaadăugând că preşedinţii de după 1989 au fost „antiromâni” şi că acum trăim într-o „aşa zisă democraţie”. „Era un anumit sistem, puteai rezolva mai rapid anumite chestiuni. Din punct de vedere al libertăţii, din punct de vedere al deţinuţilor politici, din punct de vedere al statului opresiv, al dicaturii lucrurile au fost rele, dar s-au făcut şi lucruri bune. Sunt antiromâni. Acum trăim într-o aşa zisă democraţie”, a declarat Simion.",
  "metadata": {
    "original_file": "bunaziuabrasov_18.html"
  }
}