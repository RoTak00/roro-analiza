{
  "title": "Transportul public prezintă accesibilitate mare în Brașov",
  "content": "În urma unei analize realizate a platformei Storia, se pare că principalele orașe din România în care locuitorii consideră că transportul în comun este accesibil sunt Brașov, Târgoviște și Sibiu.\n\nBrașovul are un scor de 84,6 și este considerat cel mai accesibil oraș la capitolul transport în comun. Zona Gării este cea în care transportul ar fi cel mai accesibil, conform acestei analize. Cu toate acestea, este pe locul al V-lea la nivel național în privința accesibilității pe cartiere.\n\nUrmătoarele în clasament sunt Târgoviște și Sibiu, cu un scor de 83,2, respectiv 83 de puncte.\n\n„Percepția locuitorilor asupra transportului public este esențială pentru a înțelege nevoile și așteptările comunităților. Clasamentele realizate pe baza indexului T.R.A.I. reflectă atât succesele, cât și provocările pe care le întâmpină locuitorii la capitolul mobilității urbane. Diferențele între orașe și cartiere subliniază necesitatea de a continua investițiile în infrastructura de transport pentru a asigura un nivel de accesibilitate ridicat pentru toți locuitorii României”, a declarat Monica Dudău, Senior Marketing Manager Storia & OLX Imobiliare.",
  "metadata": {
    "original_file": "brasovultau_6.html"
  }
}