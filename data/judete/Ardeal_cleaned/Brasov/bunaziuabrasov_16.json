{
  "title": "Cum mai bate vântul | Buna ziua Brasov",
  "content": "Conform unui sondaj realizat de SOCIOPOL în perioada 14 – 18 octombrie 2024, prezidenţibilul PSD, Marcel Ciolacu, conduce cu 26%, în timp ce prezidenţiabilul AUR, George Simion, a ajuns la 20% şi l-a depăşit pe Nicolae Ciucă, prezidenţiabilul PNL având doar 17%.\n\n Următoarea poziţie este ocupată de Elena Lasconi (USR), pe locul patru, cu 13%. Următoarea poziţie, locul cinci, este contestat de independenţii Mircea Geoană, cu 10%, şi Cristian Diaconescu, cu 9%. Geoană este într-o scădere semnificativă. Din contră, Diaconescu este în creştere.\n\n Ceilalţi candidaţi obţin scoruri reziduale, de maxim două puncte procentuale, şi nu contează semnificativ în economia competiţiei.\n\n Participarea la vot în ţară este estimată la 52%. Ţinând cont şi de diaspora, se estimează o participare finală la vot în turul unu uşor peste 55%.\n\n Astfel, cursa pentru intrarea în finala turului doi rămâne în continuare intensă. Pe lângă Ciolacu, desprins deja de restul plutonului, întrebarea este: cine va fi al doilea care intră în finală – Simion sau Ciucă?",
  "metadata": {
    "original_file": "bunaziuabrasov_16.html"
  }
}