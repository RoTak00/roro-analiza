{
  "title": "RATBV: modificări de traseu pentru liniile A1, 5, 14, 24 și 28 începând cu 12 noiembrie",
  "content": "Începând cu 12 noiembrie, mijloacele de transport RATBV de pe liniile A1, 5, 14, 24 și 28 vor circula din nou pe strada Lungă, pe traseul dinspre centru către Bartolomeu, de la intersecția cu strada De Mijloc până la sensul giratoriu de la intersecția cu strada Stadionului și Calea Făgărașului. Amenajarea benzilor de circulație și montarea semnalizării necesare au fost finalizate.\n\nAutobuzele vor opri în aceleași stații: Bisericii Române, Memorandumului și Carierei, fiecare având perechi de stații pe ambele sensuri de deplasare. Linia Expres A1 va opri doar în stația Memorandumului.\n\nRATBV va afișa noile grafice de circulație în toate stațiile de pe traseu și pe site-ul său. Pentru a evita orice confuzie, afișele vor fi marcate cu mențiunea “Valabil din 12.11.2024.”",
  "metadata": {
    "original_file": "brasovultau_1.html"
  }
}