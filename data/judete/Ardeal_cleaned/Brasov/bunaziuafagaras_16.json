{
  "title": "DRDP Brașov anunță finalizarea lucrărilor de asfaltare pe DN1, între Codlea și Vlădeni",
  "content": "Direcția Regională de Drumuri și Poduri (DRDP) Brașov a încheiat lucrările de așternere a covorului asfaltic pe DN1, pe tronsonul situat între Codlea și Vlădeni.\n\nProiectul, care a durat aproximativ o lună, a presupus schimbarea integrală a stratului de uzură pe o distanță de 6,5 km.\n\nAcest proces de reabilitare a fost necesar pentru îmbunătățirea siguranței circulației rutiere pe una dintre cele mai tranzitate artere din regiune.\n\nReprezentanții DRDP Brașov au menționat că în perioada următoare se vor desfășura lucrări de refacere a marcajelor rutiere pe întregul sector asfaltat.\n\n„Vă mulțumim pentru răbdarea de care ați dat dovadă pe timpul lucrărilor!”, a mai precizat DRDP Brașov.",
  "metadata": {
    "original_file": "bunaziuafagaras_16.html"
  }
}