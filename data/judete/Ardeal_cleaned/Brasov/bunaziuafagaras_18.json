{
  "title": "Acoperișul restaurantului din Victoria a ars în totalitate. Incendiul a fost stins",
  "content": "Incendiu la un restaurant din orașul Victoria, sâmbătă după-amiază. Focul se manifestă la acoperiș, pe o suprafață de aproximativ 200 mp. Pompierii brașoveni au solicitat sprijinul colegilor lor de la Sibiu.\n\nIncendiul a fost stins, a anunțat ISU Brașov în jurul orei 21:25. Acoperișul restaurantului Paradis din Victoria a ars în totalitate.\n\n„S-a reușit localizarea incendiului înainte de a se extinde și la alte contrucții situate în apropiere. Din fericire, nu s-au înregistrat victime. Cauza izbucnirii incendiului este în curs de stabilire”, a precizat purtătorul de cuvânt al ISU Brașov, Ciprian Sfreja.\n\nÎn imaginile surprinse de martori se observă un fum gros la acoperișul clădirii. Potrivit acestora, incendiul are loc la restaurantul Paradis din orașul Victoria.\n\nMai multe echipaje de pompieri se îndreaptă spre locul incidentului.\n\n„La fața locului se deplasează trei autospeciale de stingere, o autocisternă cu apă și o autoscară. În sprijin au mai fost solicitate de la ISU Sibiu două autospeciale de stingere și o autoscară. Se intervine pentru localizarea si stingerea incendiulu si pentru protejarea construcțiilor invecinate. Din primele informații primite nu se inregistrează victime”, a declarat purtătorul de cuvânt al ISU Brașov, Ciprian Sfreja.",
  "metadata": {
    "original_file": "bunaziuafagaras_18.html"
  }
}