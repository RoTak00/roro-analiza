{
  "title": "Un „niciodată” | Buna ziua Brasov",
  "content": "Preşedintele PNL Nicolae Ciucă a afirmat că el, „personal”, nu va mai intra niciodată într-o coaliţie cu PSD, liberalul susţinând că alianţa precedentă a fost încheiată pentru că erau „momente dificile” pentru ţară. „Am pus umărul să facem ce aveam de făcut pentru ţară pentru că erau momente şi încă sunt momente deosebit de dificile Dar atunci când nu mai ţii cont de nimic altceva decât de politicianism şi de îndeplinirea unui obiectiv electoral, pentru mine, PSD, într-o relaţie de colaborare viitoare, nu mai există”, a mai spus Ciucă, fără să spună dacă angajamentul este unul strict personal sau include şi partidul pe care-l conduce.",
  "metadata": {
    "original_file": "bunaziuabrasov_17.html"
  }
}