{
  "title": "37% din șomerii hunedoreni au vârste sub 40 de ani",
  "content": "La sfârșitul lunii februarie 2024, în evidențele Agenției Județene pentru Ocuparea Forței de Muncă Hunedoara erau înregistrați 7.527 șomeri (din care 4.117 femei), rata șomajului fiind de 4,83 %.\n\nComparativ cu luna precedentă, acest indicator a înregistrat o creștere de 0,16%.\n\nDin totalul de 7.527 persoane înregistrate în evidențele AJOFM Hunedoara, 2.314 erau beneficiari de indemnizație de șomaj, iar 5.213 erau șomeri neindemnizați. În ceea ce privește vârsta, 37% dintre șomeri au sub 40 de ani, urmații fiind de cei sub 50 de ani, care reprezentă 24%.\n\nDacă cumulăm cele două procente, rezultă că peste 60% dintre șomeri sunt categoria care ar putea ocupa lejer măcar o parte locurile de muncă disponibile. Acestora li se mai adaugă 21% din total persoane care se încadrează între 50 și 55 de ani.\n\nȘomerii cu studii gimnaziale au ponderea cea mai mare în totalul șomerilor înregistrați în evidențele AJOFM Hunedoara, 27%, urmat de cei cu studii liceale, 26%, iar 15% au absolvit învățământul profesional sau școli de arte și meserii. Șomerii cu studii superioare sunt doar 9%, iar cei cu învățământ postliceal sunt 2%.",
  "metadata": {
    "original_file": "jvj_0085.html"
  }
}