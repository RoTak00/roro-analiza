{
  "title": "Universitatea din Petroșani se pregătește să-și primească studenții în condiții foarte bune",
  "content": "Universitatea din Petroșani se află pe finalul pregătirilor pentru debutul anului universitar 2024-2025.\n\nDupă cum JVJ a scris, campusul universitar a trecut printr-o amplă renovare și igienizare, devenind atractiv nu doar pentru studenți și profesori, ci și pentru cei care sunt în căutarea de spații pentru petrecerea timpului liber.\n\nAcelași lucru se poate spune și despre căminele Universității din Petroșani, dar și despre alte spații de necesare studenților sau profesorilor.\n\nCăminele studențești au fost igienizate în luna august. Am făcut reparații acolo unde a fost necesar. Sunt deja studenți care vin și se cazează pentru restanțe, dar depun și cererile și pentru cazarea definitive, începând cu 27-28 septembrie. Am avut probleme în zona rectoratului. Reparăm acoperișul în zona cu Aula și Rectoratul și până la nivelul Corpului A, ca să nu mai avem infiltrații de apă. Mai avem vreo două spații și două laboratoare de cercetare care se vor finaliza în jur de 20 septembrie. Acolo au fost făcute o serie de reparații capitale”, a declarat rectorul Universității din Petroșani, Sorin Radu.\n\nCondițiile de studiu și de cazare sunt foarte importante în contextul educației moderne, iar instituția de învățământ superior din Valea Jiului vrea să- și primească studenți cu un campus modernizat. Astfel, studenții își vor desfășura activitățile academice într-un cadru propice dezvoltării lor, iar anul universitar care va începe să fie unul cu rezultate foarte bune.",
  "metadata": {
    "original_file": "jvj_0055.html"
  }
}