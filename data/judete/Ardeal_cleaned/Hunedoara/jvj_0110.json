{
  "title": "Universitatea din Petroșani este pregătită pentru oaspeții simpozionelor studențești",
  "content": "Universitatea din Petroșani se pregătește intens, în aceste zile, pentru tradiționalele simpozioane studențești. Iar pentru că zilele rămase nu sunt numeroase, se fac ultimele pregătiri pentru ca totul să decurgă firesc.\n\nRectorul Universității din Petroșani, Sorin Radu, susține că participanții din alte centre universitare nu vor avea niciun fel cost, totul fiind susținut de minister.\n\nTradițional, în luna mai avem simpozioanele studențești. Ele se fac pe fiecare facultate în funcție de profiluri. Suntem pe ultima sută de metri în ceea ce privește pregătirile pentru aceste simpozioane. Le acordăm o importanță sporită, pentru că au o serie de atuuri: ajută studenții să gândească creativ, să își etaleze preocupările lor în afara studiilor și pentru a-și însuși niște cunoștințe în ceea ce privește viitoarea profesie. Aceste simpozioane atrag noi colaborări între studenți și cadre didactice, atrag noi prietenii. Sperăm să vină mulți studenți, din țară în special, și avem o secțiune specială pentru licee, pentru a atrage și viitorii studenți. Sperăm să vină cât mai multe persoane din alte universități. Avem pregătite căminele, iar costurile sunt acoperite. Am primit de la Ministerul Educației o sumă de bani pentru cazarea și masa studenților care vin din alte centre universitare. După o primă zi de simpozioane, a doua zi vom efectua și anumite deplasări în județ pentru ca participanții să poată vizita obiectivele turistice și istorice pe care le avem”, a declarat rectorul Universității din Petroșani, Sorin Radu.\n\nAn de an, simpozioanele studențești de la Petroșani atrag numeroși participanți,în mare parte studenți care doresc să își mărească cunoștințele, dar și liceeni care vor să se pregătească deja pentru studenție.",
  "metadata": {
    "original_file": "jvj_0110.html"
  }
}