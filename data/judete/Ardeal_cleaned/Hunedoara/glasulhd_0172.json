{
  "title": "Corvinul Hunedoara și-a aflat adversara pentru primul tur preliminar din UEFA Europa League. Când se vor disputa meciurile",
  "content": "Corvinul și-a aflat adversara! Va trebui să treacă de Paksi FC în primul tur preliminar al Europa League\n\nPaksi este unul dintre cei mai accesibili adversari pe care îl putea întâlni Corvinul, dacă ținem cont de cotele de piață ale celorlalte echipe împotriva cărora ar fi putut juca hunedorenii.\n\nÎntreg lotul lui Paksi FC este cotat la 8,48 milioane de euro, aproape de două ori mai mult față de lotul celor de la Corvinul Hunedoara, 4,55 milioane de euro.\n\nPaksi și-a câștigat dreptul de a participa în Europa League după ce a încheiat pe locul doi în campionatul Ungariei, la diferență de 16 puncte față de campioana Ferencvaros.\n\nClubul a fost înființat în 1952 și are două trofee în palmares. Este vorba de Cupa Ligii Ungariei din sezonul 2010/2011 și Cupa Ungariei, câștigată la finalul stagiunii recent încheiate.\n\nÎn sezonul 2010-2011, Paksi a încheiat campionatul Ungariei pe locul 2 și a evoluat pentru prima dată în tururile preliminare din Europa League. Este important de precizat că începând din sezonul 2006/2007 Paksi a evoluat doar în prima ligă din Ungaria.",
  "metadata": {
    "original_file": "glasulhd_0172.html"
  }
}