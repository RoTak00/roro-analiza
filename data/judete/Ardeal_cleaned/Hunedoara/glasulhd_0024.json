{
  "title": "Trei copii minori dispăruți din Sântandrei. S-a emis mesaj RO-Alert",
  "content": "La data de 14 octombrie 2024, în jurul orei 17.00, Poliția Orașului Simeria a fost sesizată telefonic de un bărbat din satul Sântandrei, cu privire la faptul că astăzi, în jurul orei 16:00, bona celor trei copii ai săi, MARȚIAN RANIA ADRIANA, în vârstă de 11 ani, MARȚIAN ANTONIO ADRIAN, în vârstă de 9 ani și MARȚIAN RAISA ANTONIA, în vârstă de 7 ani, l-a anunțat că aceștia nu se mai află la domiciliu.\n\nMinorii au următoarele semnalmente:\n\n Marțian Antonio Adrian: aproximativ 1,45 m înălțime, aproximativ 50 de kg., ochi căprui, păr scurt brunet, ten deschis, poartă ochelari de vedere.\n\n Marțian Rania Adriana: aproximativ 1,55 m. înălțime, aproximativ 60 de kg., ochi căprui, păr lung brunet, ten deschis, față rotundă (foto central).\n\n Marțian Raisa Antonia: aproximativ 1,40 m. înălțime, aproximativ 40 de kg., ochi căprui, păr lung brunet, ten deschis, față rotundă, poartă ochelari de vedere.\n\n Nu se cunosc obiectele vestimentare cu care erau îmbrăcați minorii în momentul plecării.\n\n Din momentul primirii sesizării, polițiștii au desfășurat mai multe activități investigative și de căutare, în vederea depistării minorilor, care au fost dați în urmărire națională.\n\n Polițiștii continuă activitățile specifice și le solicită celor care dețin informații utile, să se adreseze celei mai apropiate unități de poliție sau să apeleze numărul unic de urgență 112.",
  "metadata": {
    "original_file": "glasulhd_0024.html"
  }
}