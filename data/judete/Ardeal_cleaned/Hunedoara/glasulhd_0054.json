{
  "title": "UPDATE: Bărbatul a fost reținut. Un bărbat a evadat de la Penitenciarul Deva. Dacă aveți informații sunați la 112",
  "content": "UPDATE: Persoana care a evadat din Penitenciarul Deva, a fost depistată și reținută pe raza localității Sântandrei, județul Hunedoara.\n\nȘtirea inițială: La data de 15 iulie 2024, în jurul orei 13:50, un bărbat de 31 ani, din comuna Gurghiu, județul Mureș, în timp ce se afla la un punct de lucru, situat în apropierea Penitenciarului Deva, în calitate de persoană privată de libertate, ar fi evadat.\n\nLa momentul evadării, bărbatul era îmbrăcat în tricou alb, pantaloni negri, încălțăminte cu dungi albe.\n\nLa acest moment, polițiștii cu sprijinul structurilor specializate în astfel de situații desfășoară activități de căutare și depistare a persoanei evadate.\n\nPersoanele care dețin informații utile cu privire la depistarea bărbatului sunt rugate să anunțe de urgență cea mai apropiată unitate de poliție sau să sune la numărul de urgență 112.",
  "metadata": {
    "original_file": "glasulhd_0054.html"
  }
}