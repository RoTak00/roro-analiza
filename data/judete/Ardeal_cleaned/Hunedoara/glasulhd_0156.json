{
  "title": "(Foto/Video)Turul României ediția 2024. Peste 150 bicicliști au luat startul de la poalele Cetății. Cristian Răileanu a ajuns al 3-lea la Alba Iulia",
  "content": "Zeci de oameni au asistat astăzi la ora 12.50 la startul în Turul României la ciclism.\n\nO “gălăgioasă” gașcă de copii s-au strâns la magazinul “O Bicicletă” și au pornit împreună spre startul competiției.\n\nDe asemenea, cei prezenți au primit tot felul de materiale promoționale specifice unei competiții de anvergura aceasta.\n\nA 56-a ediție a Turului României începe în 14 august la Deva și propune 5 etape care trec prin Alba Iulia, Păltiniș, Sibiu, Cristian (BV) și Târgoviște, înainte de a ajunge la finiș, în 18 august, la București, unde pentru prima dată după 20 de ani, etapa finală se va desfășura pe Bulevardul Unirii. Organizat de Federația Română de Ciclism, alături de Auchan România și Agenția Națională pentru Sport în calitate de parteneri principali, evenimentul însumează peste 800 de km și aduce la start 26 de echipe din 14 țări, marcând cea mai puternică participare românească la o competiție de gen, cu șapte echipe înscrise. Evenimentul va fi transmis integral, în direct, pe Digi Sport, iar organizatorii invită comunitățile de pe traseu să iasă la șosea ca să-i încurajeze și să-i aplaude pe sportivi.\n\nRomânul Cristian Răileanu a ajuns în urmă cu câteva minute al 3-lea la linia de finish la 6 secunde de ocupantul primului loc Lukáš KUBIŠ.",
  "metadata": {
    "original_file": "glasulhd_0156.html"
  }
}