{
  "title": "Legendara trupă Gipsy Kings va concerta în Băile Felix la Thermal Days",
  "content": "Îndrăgiții interpreți ai stilului flamenco, Gipsy Kings vor concerta în premieră la noi în județ! Cunoscuți în lumea întreagă pentru ritmurile lor vibrante și pasionale, care au cucerit milioane de fani din toate colțurile lumii, de peste trei decenii, aceștia fiind printre primii care au adus muzica romani în atenția publicului intrenațional. Cu piesele lor care îmbină tradiția flamenco cu influențe pop precum bine cunoscutul hit „Bamboleo”, Gipsy Kings vor aduce energia și căldura sudului Franței în inima Băilor Felix. Așadar, nu rata ocazia de a dansa și cânta alături de acești artiști remarcabili!\n\nCu peste 18 milioane de albume vândute în toată lumea și cu un premiu Grammy câștigat pentru cel mai bun album din lume (“Savor Flamenco” – 2014), GIPSY KINGS este astăzi probabil cea mai importantă trupă de flamenco și salsa din lume!\n\nAstfel, organizatorii va așteaptă în BĂILE FELIX (parcarea mare de la intrarea în stațiune) între 27-29 septembrie, începând cu ora 16:00 până la miezul nopții. Vizitatorii vor avea parte de un program diversificat, care promite să satisfacă toate gusturile și multe surprize. Organizatorii vă îndeamnă să vă lăsați purtați de atmosfera vibrantă creată și de ceilalți artiști de renume care vor fi prezenți pe scenă, printre care IRIS, HOLOGRAF, MANDINGA, RALUKA & BAND, FRAȚII JDERI, CHRISTINA PANTEA și RADIO HYPE. Muzica live va transforma nopțile calde de toamnă în momente memorabile!\n\nCele trei zile vor fi pline de activități, iar intrarea este LIBERĂ!\n\nPe lângă muzica de excepție ce va răsuna în difuzoare, vizitatorii vor avea posibilitatea să exploreze zona de street food și baruri delectându-se cu cele mai bune preparate, iar pentru cei mici am pregătit o gamă variată de activități, asigurându-le momente de neuitat.",
  "metadata": {
    "original_file": "glasulhd_0049.html"
  }
}