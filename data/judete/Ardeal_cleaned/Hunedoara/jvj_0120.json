{
  "title": "103 persoane s-au angajat la Bursa Mărțișorului de la Petroșani",
  "content": "Agenția Județeană pentru Ocuparea Forței de Muncă (AJOFM) Hunedoara a organizat, în data de 7 martie 2024, BURSA LOCURILOR DE MUNCĂ – BURSA MĂRȚIȘORULUI, la Petroșani.\n\nLa finalul Bursei, AJOFM Hunedoara raportează că au fost contactați un număr de 106 angajatori în vederea participării la bursă și au participat efectiv un număr de 54 de agenți economici.\n\nOferta de locuri de muncă a numărat 547 de posturi și au participat la bursă 851 de hunedoreni. Au fost selectate 285 de persoane în vederea încadrării şi au fost încadrate în muncă 103 persoane, din care 2 persoane cu studii superioare.\n\nAgenția va monitoriza după un interval de 30 de zile câte dintre persoanele selectate au fost încadrate în muncă.",
  "metadata": {
    "original_file": "jvj_0120.html"
  }
}