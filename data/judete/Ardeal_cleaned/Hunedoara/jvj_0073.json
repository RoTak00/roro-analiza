{
  "title": "Universitatea din Petroșani își promovează oferta academică în SUA",
  "content": "Universitatea din Petroșani pune la dispoziția studenților, masteranzilor și doctoranzilor o mulțime de specializări interesante.\n\nIar, anul acesta, promovarea ofertei academice va fi făcută în mai multe țări europene și chiar și peste ocean, mai exact în Statele Unite ale Americii.\n\nPotrivit rectorului Universității din Petroșani, Sorin Radu, instituția de învățământ superior va fi prezentă, la sfârșitul acestei luni, la cel mai mare târg de oferte educaționale din lume, care va avea loc în Statele Unite ale Americii.\n\n”Sub egida <<Study in Romania>>, țara noastră participă cu 32 de uni­versități la acest târg, iar Universitatea din Petroșani este una dintre ele. Vom prezenta oferta universitară atât prin intermediul pliantelor, cât și al în­tre­gului sistem pe care îl avem la dispoziție. Apoi, în sep­tem­brie, vom fi prezenți la un alt târg, în Franța, la Toulouse unde are loc întâl­nirea Asociației Europene pentru Învăță­mânt Internațional. Acesta este al doilea târg de oferte educaționale, ca m­ărime, din lume, și cel mai mare din Europa”, a declarat rectorul Sorin Radu.\n\nSursa citată mai susține că obiectivul Universității din Petroșani este de a atrage studenți de pe 5 continente.",
  "metadata": {
    "original_file": "jvj_0073.html"
  }
}