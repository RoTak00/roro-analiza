{
  "title": "Femeie din Deva, urmărită și agresată fizic de un bărbat de 57 de ani",
  "content": "În cursul zilei de ieri, poliţiştii Biroului Investigații Criminale Deva au luat măsură preventivă a reținerii pe o durată de 24 ore față de un bărbat în vârstă de 57 de ani, din municipiul Deva, bănuit de săvârșirea infracțiunilor de lovire sau alte violențe și hărțuire.\n\nÎn urma cercetărilor, poliţiştii au stabilit că bărbatul a urmărit (în repetate rânduri) o femeie din municipiului Deva, pentru a o determina să aibă o relație cu acesta, iar în data de 10.11.2020 şi în data de 11.11.2020, a agresat-o fizic.\n\nBărbatul a fost introdus în Centrul de Reținere și Arestare Preventivă din cadrul Poliției Municipiului Deva, urmând să fie formulate propuneri legale, către Parchetul de pe lângă Judecătoria Deva.",
  "metadata": {
    "original_file": "glasulhd_0091.html"
  }
}