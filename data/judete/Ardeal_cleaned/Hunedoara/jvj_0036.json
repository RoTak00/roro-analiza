{
  "title": "Profilul poliţistului român de azi, coleg de bombardier...",
  "content": "Condiţiile pentru a deveni poliţist în ultimii ani sunt extrem, extrem de laxe (pentru poliţiştii din această generaţie, lax înseamnă lejer, conform DEX).\n\nCe să faci să ajungi poliţist în România?\n\nTrebuie să termini 12 clase de liceu (oricare ar fi el, informatic, tehnologic sau agricol), şi apoi să faci o şcoală de poliţie care funcţionează sub titlul de Şcoală Postliceală.\n\nDupă ce ai terminat liceul la 19 ani, Dumnezeu ştie cum, şi mai ales cum ai luat Bacalaureatul, după un an de Postliceală la miliţie, pardon… poliţie, te vezi mare sculă pe basculă, la volan de Duster 4×4 îmbrăcat în verde ţipător ca muncitorii de la salubritate şi începi să faci lege şi ordine pe străzi…\n\nLa 20 de ani, nişte nimeni care sunt de departe produse ale unui sistem de învăţământ eşuat, fac cu tine, om serios, stânga-dreapta pe stradă, pe trotuare, pe oriunde apucă!\n\nCăcăţeii ăştia trebuie să înţeleagă că noi, oamenii serioşi, ştim că ei sunt prieteni şi colegi de bancă cu interlopii de azi, cu traficanţii de droguri de azi, cu prostituatele de azi, cu bombardierii de azi. Sunt placă turnantă cu lumea interlopă în care au crescut…\n\nNiciodată poliţistul de azi, la vârsta de 20 de ani (plus…), nu va face nimic împotriva celor de vârsta lor pentru că se ştiu de când erau la grădiniţă, au copilărit împreună, au fumat împreună….\n\nCe este greu de priceput la nivel de Minister de Interne?\n\nDar, staţi… ministrul lor de azi este plagiator, care dă în judecată UBB Cluj cu aplomb de hoţ pentru că vrea să scape de plagiat. Chiar dacă este dovedit ca hoţ, domnul miliţian…\n\nCe să mai vrei de la ăştia neşcoliţi, de la postliceală, când la Academia lor de Poliţie rectorul şi prorectorul sunt daţi afară din Ministerul de Interne pentru că sunt condamnaţi pentru şantaj şi ameninţarea cu moartea?",
  "metadata": {
    "original_file": "jvj_0036.html"
  }
}