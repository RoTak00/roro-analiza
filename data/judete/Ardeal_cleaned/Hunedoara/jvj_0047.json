{
  "title": "Vremea cutremurelor",
  "content": "Cred că intrăm cu toții într-o nouă etapă a vieții noastre.\n\nDacă săptămâna trecută deplângeam soarta locuitorilor din Turcia și Siria, de ieri pare că începem să experimentăm și noi cutremurele. Ieri am avut șansa să nu-l fi simțit, dar astăzi nu am mai fost atât de norocos. Mă aflam în același loc ca și ieri (la biroul meu), iar la 15 și 17 vuietul și mișcarea încăperii în care mă aflam, m-au oprit din treabă.\n\nDouă cutremure în două zile consecutive consider că e mult. Dar mai cred că astfel de fenomene nu vor mai fi atât de rare cum au fost până acum, mai ales pentru cei care nu eram născuți în martie 1977.\n\nNe rămâne doar să ne rugăm și să sperăm că nu vor fi și unele mai mari.\n\nDupă unele surse, cel de acum câteva minute a fost mai puternic decât cel de ieri.\n\nSă fim pregătiți pentru ce urmează!",
  "metadata": {
    "original_file": "jvj_0047.html"
  }
}