{
  "title": "Anul bunăstării și anul apocalipsei economice",
  "content": "Am intrat cu arme și bagaje în anul electoral. Știm deja și pentru ce vom vota pe 9 iunie. Iar efervescența electorală nu ne lasă prea mult timp pentru a ne gândi și la sustenabilitatea economică a României.\n\nAnul acesta va fi un an al mărinimiei, pentru că niciunul dintre decidenți nu vrea să piardă voturi, dar lucrurile nu sunt deloc roze. Dimpotrivă.\n\nFacultatea de Științe Economice și Gestiunea Afacerilor din cadrul Universității Babeș-Bolyai Cluj a dat publicității un studiu în care atrage atenția asupra problemelor economice ale țării noastre și anunță anul apocalipsei.\n\nNu, nu vă speriați! Nu este vorba de anul acesta, ci de anul viitor.\n\nProblemele identificate de profesorii clujeni sunt deficitul bugetar și cel de cont curent. Acestea sunt supranumite și deficitele gemene.\n\nUna dintre soluții este enunțată aproape zilnic de politicieni și se referă la creșterea încasărilor, dar aceasta durează.\n\nSoluția rapidă este creșterea taxelor, iar aceasta produce efecte imediat, adică încasări la buget.\n\nEu am anunțat deja informal jihadul de anul viitor, dar până acum nu văzusem un studiu științific în acest sens.\n\nPartea și mai interesantă este că profesorii din Cluj spun ceea ce anunțaseră și experții Fondului Mondial Internațional, după analiza făcută în vizita de la București.\n\nAșadar, toți cei care suntem conectați la mediul economic ar trebui să aplicăm cea mai bună strategie posibilă. Și anume să ne pregătim pe cât putem pentru ceea ce va urma în anul care va veni. Dacă nu o vom face, locomotiva taxelor ne va lovi în plin. Iar atunci lucrurile intră într-un scenariu imprevizibil.\n\nCa să nu mai vorbit și de o tot mai probabilă recesiune.",
  "metadata": {
    "original_file": "jvj_0019.html"
  }
}