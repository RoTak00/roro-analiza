{
  "title": "6 copii au fost răniți de un autoturism, pe o trecere de pietoni în Petroșani, în această seară, de un tânăr de 19 ani, fără permis",
  "content": "UPDATE. Din păcate, copilul de 11 ani internat la ATI Petrosani a decedat.\n\nAstazi, în jurul orei 22.00, Poliția Municipiului Petroșani a fost sesizată cu privire la faptul că, pe strada 1 Decembrie 1918, din Petroșani, un conducător auto a accidentat șase tineri, pe trecerea de pietoni, după care a părăsit locul faptei.\n\n3 tineri dintre tinerii răniți au fost transportați cu ambulanța la UPU Petroșani, iar ceilalți trei au fost duși la UPU Petroșani de către părinții acestora, pentru acordarea de îngrijiri medicale. În cauză a fost întocmit dosar penal.\n\nPentru un copil de aproximativ 11 ani, paramedicii au început manevrele de resuscitare la fața locului.\n\nLa scurt timp, în urma declanșării activatilor specifice, a fost identificat în localitatea Aninoasa, pe strada Căzănești, un tânăr de 19 ani, din Aninoasa, care nu posedă permis de conducere, bănuit de comiterea evenimentului rutier.\n\nConducătorul auto a prezentat o concentrație la etilotest de 0,81 mg/l, alcool pur în aerul expirat și a fost condus la unitatea medicală din Petroșani, în vederea recoltării probelor biologice necesare stabilirii alcoolemiei.",
  "metadata": {
    "original_file": "glasulhd_0065.html"
  }
}