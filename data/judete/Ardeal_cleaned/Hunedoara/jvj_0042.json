{
  "title": "Iohannis? Preşedinte (al OMV din) România şi ambasador al Ucrainei la Bucureşti",
  "content": "Urmărind ştirile mi-am dat seama că România are un „succes” fenomenal pe plan naţional şi internaţional din punct de vedere politic.\n\nDupă ce am ratat România educată, după ce am ratat intrarea în Schengen, după ce ne-au fost rase pădurile până la firul ierbii de austrieci, iar aceiaşi austriecii după ce ne-au „cumpărat” fraudulos gazul şi petrolul refuză să plătească taxa de solidaritate, a urmat Delta Dunării.\n\nReacţia oficialilor români a fost una „exemplară”, mai ales de la vârful ierarhiei: ni s-a spus că nu va exista niciun boicot la adresa Austriei pentru că a votat împotriva României, că „săracii ucraineni trebuie ajutaţi, nu certaţi în acest moment” (deşi îşi bat joc de noi, potrivit evidenţelor), că trebuie să susţinem ferm efortul de război al Ucrainei (chiar dacă-şi bat joc de noi, potrivit aceloraşi evidenţe).\n\nTotul cu pumnul ridicat sus de către un cetăţean din Sibiu care reprezenta România la Varşovia, la cel mai ironic summit: Bucureşti 9… adică Bucureşti, dar la Varşovia, un fel de Klaus Iohannis preşedinte al României, nu?\n\nBucureştiul este la Varşovia, exact cum Iohannis este preşedinte al României…\n\nPumnul ridicat sus se adresa celor care îndrăznesc să iasă din front, să contrazică ce spune Klaus Iohannis, un individ pentru care diplomaţia românească a lucrat din greu şi a înfrânt până la urmă.\n\nŞef la NATO nu l-au făcut, dar a ajuns simultan Preşedintele OMV România şi ambasadorul Ucrainei la Bucureşti!",
  "metadata": {
    "original_file": "jvj_0042.html"
  }
}