{
  "title": "Ziua a doua a alegerilor prezidențiale în diaspora - peste 156.000 persoane au votat până la această oră.",
  "content": "Ziua a doua a alegerilor prezidențiale în diaspora a început într-un ritm mai domol, de 6-7.000 de voturi pe oră, dar a luat viteză după ora 11.00, ajungând ca în jurul orei 12.00 să fie înregistrați 12.000 până la 15.000 de votanți pe oră!\n\nPână acum, recordul absolut este deținut de alegerile europarlamentare din 26 mai 2016: 381.000 de voturi. Următoarea bornă de participare a fost cea de la alegerile prezidențiale din 16 noiembrie 2014 (finala Iohannis – Ponta): 379.000 de voturi.\n\nDe data aceasta, numărul mai mare de secții și votul extins pe trei zile, plus cele 25.000 de voturi prin corespondență, vor duce sigur la doborârea recordului. Întrebarea e: cât va fi noul record; sub sau peste jumătate de milion?\n\nCu cât votează mai mulți români în diaspora, cu atât cresc șansele de a avea o finală prezidențială Klaus Iohannis – Dan Barna, deci fără PSD.\n\nPeste 250 de voturi pe minut\n\nVineri, în prima zi, au votat 77.000 de oameni în 9 ore (programul secțiilor a fost 12.00 – 21.00). Asta înseamnă o medie de circa 8.500 de voturi pe oră.",
  "metadata": {
    "original_file": "glasulhd_0120.html"
  }
}