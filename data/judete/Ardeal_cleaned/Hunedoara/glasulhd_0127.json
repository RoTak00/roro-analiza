{
  "title": "Marius Surgent, noul președinte interimar al ALDE Hunedoara",
  "content": "Deputatul Marius Surgent este noul președinte interimar al Organizației județene ALDE Hunedoara, după ce Mircea Moloț și-a dat demisia din funcție.\n\n “Cred că ar fi trebuit să o fac mult mai demult (înaintarea demisiei – n. r.), imediat după alegerile europarlamentare, și mă bucur că noi beneficiem de un parlamentar aici și cred că ar fi cazul să mai treacă și domnia sa la muncă, în teritoriu, că la partid, în Parlament, văd că e prezent. Să fie prezent și aici și sperăm să avem rezultate atât la prezidențiale, cât și la celelalte care urmează anul viitor”, a declarat miercuri Mircea Moloț.\n\n Fostul președinte al Consiliului Județean Hunedoara va rămâne în continuare vicepreședinte la nivel național al ALDE.",
  "metadata": {
    "original_file": "glasulhd_0127.html"
  }
}