{
  "title": "Liderul USR Hunedoara, Pollyanna Hangan, despre rezultatul alegerilor: „E victoria oamenilor cinstiți împotriva celor corupți”",
  "content": "Președintele USR Hunedoara, Pollyanna Hangan, consideră că rezultatul obținut de USR-PLUS atât la nivel național, cât și în județul Hunedoara, este o mare reușită și arată că românii s-au săturat de guvernarea PSD.\n\n“Consider că e victoria oamenilor cinstiți împotriva celor corupți. Rezultatul arată taxarea la vot a partidului care guvernează România, care și-a asumat un program de guvernare pe care nu l-a respectat. Rezultatul obținut de USR-PLUS este foarte bun, având în vedere că județul este dominat de PSD, care are structuri locale foarte bine cimentate. Consider că rezultatul nostru este o reușită. În 2016 am obținut 5% la alegerile parlamentare, iar acum aproape 17%. La Deva am primit aproape 7000 de voturi. 24% la sută dintre alegătorii deveni au votat USR-PLUS”, a declarat Pollyanna Hangan pentru Glasul Hunedoarei.\n\nUSR Hunedoara este o organizație județeană tânără. Are 15 filiale în județ, dintre care șapte au fost deschise în ultimele șase luni.",
  "metadata": {
    "original_file": "glasulhd_0140.html"
  }
}