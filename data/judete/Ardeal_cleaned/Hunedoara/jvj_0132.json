{
  "title": "”Aducerea Localelor în iunie ar trebui să îi scoată din letargie”",
  "content": "Consultantul în comunicare Nicu Tașcă publică în timp real un articol despre comasarea alegerilor locale cu cele europarlamentare și alianța PSD- PNL pentru Europarlamentare. El consideră că timpul candidaților și al primarilor în funcție ”s-a strâmtat” foarte tare, iar aceștia vor trebui să se apuce de treabă.\n\nInevitabilul s-a produs. Alegerilor locale au fost devansate. Eu prezint în articol o viziune mai specială și anume faptul că îi scoate din letargie pe primari, dar și pe contracandidații acestora. Părea că toți au o durere în cot teribilă, apreciind că timpul lung este aliatul lor. Aducerea Localelor în iunie ar trebui să îi scoată din această letargie. Totul este să aibă pe cine să scoată. Spun asta pentru că incompetența este vizibilă cu ochiul liber peste tot, în toate orașele. Sigur, președinții partidelor au dat liber la alianțe, iar pentru puturoși este o variantă bună de a mânca gras fără prea mult efort. Șansele sunt însă destul de mici. Asta și dacă ne gândim cât s-a chinuit PSD să găsească un candidat la Petroșani, deși consilierii pesediști erau mai frați cu primarul decât consilierii liberali”, a declarat consultantul.",
  "metadata": {
    "original_file": "jvj_0132.html"
  }
}