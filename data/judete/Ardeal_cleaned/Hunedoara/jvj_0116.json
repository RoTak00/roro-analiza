{
  "title": "”Jiul este prizonierul amatorismului”",
  "content": "Consultantul în comunicare Nicu Tașcă scrie pe blogul său despre cele mai titrate echipe din județul Hunedoara. Este vorba despre Corvinul Hunedoara și Jiul Petroșani. În timp ce prima face performanță la nivel înalt, cealaltă se zbate în anonimat.\n\nAm văzut ieri o performanță excepțională a unui club cu adevărat profesionist și mă refer la Corvinul Hunedoara. Sunt încântat de ce am văzut și de performanța obținută. Și mai încântat sunt de faptul că s-a mai dovedit o dată că profesionalismul aduce performanța. De dimineață am avut însă un gust amar, când mi-am amintit de celălalt nume mare al județului nostru, Jiul. Aici, profesionalismul este o fata morgana, iar amatorii sunt la conducere de multă vreme. Ce oficiali, ce comunicare, ce performanță? Zero. Interesele au dictat altceva. Au adus în funcții oameni neprofesioniști, necunoscuți, care n-au dat o declarație de presă în adevăratul sens. O spun cu tristețe: numele Jiul este prizonierul amatorismului. E posibil ca oamenii care se ocupă să nu știe, dar atunci vina este a celor care i-au pus în funcții. E mult mai probabil să fie însă altceva. Rezultatul îl știm cu toții. Și știți când se va vedea și mai bine diferența? Când Hunedoara va avea stadion modern, iar la Petroșani nu vor putea vopsi stadionul vechi”, a declarat Nicu Tașcă.",
  "metadata": {
    "original_file": "jvj_0116.html"
  }
}