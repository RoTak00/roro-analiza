{
  "title": "Brad : Arsenal de muniție și trofee de vânătoare, armă de foc letală și articole pirotehnice găsite de polițiști după percheziții",
  "content": "În data de 11.11.2020, polițiștii Serviciului Arme, Explozivi, Substanţe Periculoase din cadrul I.P.J. Hunedoara, împreună cu polițiști din cadrul Poliţiei Municipiului Brad şi cu luptători din cadrul Serviciului de Acțiuni Speciale Hunedoara, au pus în executare două mandate de percheziție domiciliară emise de Judecătoria Brad. Acțiunea a vizat proprietățile folosite de un bărbat din comuna Vața de Jos, bănuit de comiterea infracțiunilor de nerespectarea regimului armelor şi munițiilor și braconaj cinegetic.\n\nCu ocazia activităţilor întreprinse, poliţiştii au fost identificat și au ridicat, pentru cercetări, o armă de foc letală, confecționată artizanal, 14 cartușe de vânătoare de diferite calibre, 4 trofee de vânătoare, 134 de bucăţi articole pirotehnice din categoria F 3, precum şi bunuri și efecte de vânătoare.\n\nDin primele cercetările efectuate, poliţiştii au stabilit faptul că bărbatul nu deține permis de armă și a deținut și a folosit în mod ilegal armă artizanală și muniția aferentă, în scop de braconaj cinegetic.",
  "metadata": {
    "original_file": "glasulhd_0092.html"
  }
}