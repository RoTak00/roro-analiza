{
  "title": "La mulți ani, doamnelor și domnilor învățători!",
  "content": "Într-un fel, ceea ce suntem fiecare dintre noi, astăzi, datorăm în egală măsură părinților precum și dascălilor noștri.\n\nDe aceea, imaginea învățătoarei mele este și acum o prezență vie în amintirile mele, al cărei nume îl rostesc întotdeauna cu respectul pe care-l port și părinților mei.\n\nAceleași sentimente de adânc respect le am față de toți învățătorii, față de toți dascălii din Petroșani a căror activitate lasă amprente puternice în educație și în comunitatea noastră, motiv pentru care îi prețuim și le mulțumim ori de câte ori avem prilejul.\n\nAstăzi, de Ziua Învățătorului, le transmit cu admirație tuturor celor care slujesc nobila misiune de dascăl, gândurile mele bune, asigurându-i că în mine și în administrația locală pe care o conduc au avut, au și vor avea mereu un partener pe măsura rolului esențial pe care-l au în comunitatea noastră.",
  "metadata": {
    "original_file": "jvj_0106.html"
  }
}