{
  "title": "Corvinul Hunedoara - HNK Rijeka, astăzi, de la ora 20:00, în turul 2 preliminar din Europa League!",
  "content": "Corvinul a reușit o calificare istorică cu Paksi, 4-0 în tur, 0-2 în retur, Rijeka fiind următorul „hop” din a doua competiție continentală ca importanță, Europa League.\n\nChiar dacă are în față un adversar foarte valoros și mult mai bine cotat, formația hunedoreană va arăta, mai mult ca sigur, aceeași determinare și dorință precum în partida cu Paksi, din primul tur preliminar.\n\nDacă trece de Rijeka în turul 2 preliminar din Europa League, Corvinul va juca cu învingătoarea duelului Sheriff Tiraspol – Elfsborg în turul trei. Dacă va fi eliminată de Rijeka, Corvinul va juca fie cu Milsami Orhei, fie cu Astana în Conference League.\n\nMeciul se joacă astăzi pe stadionul Municipal din Sibiu, de la ora 20.00 și este transmis pe Digi Sport 2 si Prima Sport 2.",
  "metadata": {
    "original_file": "glasulhd_0165.html"
  }
}