{
  "title": "Recalcularea pensiilor, înlăturarea inechităților = HOȚIE!",
  "content": "Potrivit DEX, a recalcula înseamnă: „a calcula din nou, a stabili ceva pe baza unor noi calcule (adesea pornind de la alte date)”.\n\nMult trâmbițata sintagmă „recalcularea tuturor pensiilor și înlăturarea inechităților” ce se vântură în spațiul public de mulți ani, și nici până acum rezolvată, e o vrăjeală, o hoție!\n\nPăi, cum recalcularea tuturor pensiilor? Asta ar însemna că toții cei cinci milioane de pensionari au depus la casele locale de pensii adeverințe care conțin date noi în baza cărora solicită recalcularea pensiei.\n\nCât despre înlăturarea inechităților nici vorbă, pentru că Legea nr. 127/2019 a devenit un joc înșelător („alba-neagra”) cu acel numitor 25 de la care (după cum se arată) ne vom lua adio, având în vedere că „ specialiștii” în pensii acum se opintesc să scotă o nouă lege cu alt numitor mai mare decât cel de 25, chiar unul de 30.\n\nRăul, propagat de către cei care conduc și jefuiesc, de 30 de ani, această țară, se regăsește în viața fiecărui cetățean de rând.\n\nȘiretenia, viclenia, este comportamentul înșelător caracteristic celor care caută să pară mai buni, mai cinstiți, decât sunt și, culmea, reușesc de cele mai multe multe ori.",
  "metadata": {
    "original_file": "jvj_0039.html"
  }
}