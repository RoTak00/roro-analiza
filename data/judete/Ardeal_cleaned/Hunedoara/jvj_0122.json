{
  "title": "USR și-a stabilit cadidatul pentru Primăria Petrila",
  "content": "Momentul alegerilor locale a fost adus mai aproape, ceea ce face ca partidele să-și anunțe deja candidații pentru funcția de primar.\n\nUn astfel de anunț vine de la USR Petrila, care îl propune candidat pentru funcția de primar pe Sebastian Tirintică.\n\nÎn vârstă de 38 de ani, Tirintică lucrează în industria energiei regenerabile.\n\nÎn primul demers public, el susține că Petrila are nevoie de schimbare.\n\n”Am ales să intru în arena politică, să-mi asum responsabilitatea și să candidez pentru funcția de primar al Petrilei din partea USR. Din păcate, în Petrila, dezvoltarea stagnează, iar aceast lucru trebuie să se schimbe. Văd orașul Petrila dintr-o perspectivă modernă și inovatoare. Suntem obosiți de promisiunile goale și minciunile perpetuate de administrațiile anterioare. Noi nu vrem să vă impresionăm cu vorbe, ci să vă provocăm să ne acordați șansa de a vă arăta că se poate face altfel. USR Petrila este o echipă unită și dedicată, însetată de schimbare. Am văzut cum orașele se transformă sub administrații serioase, care investesc în tineri, sprijină antreprenoriatul local și susțin calitatea vieții pentru toți cetățenii. Din păcate, în Petrila, dezvoltarea stagnează, iar asta trebuie să se schimbe”, a spus cadidatul în prima sa declarație publică.",
  "metadata": {
    "original_file": "jvj_0122.html"
  }
}