{
  "title": "Florentina Iușco săritură de top mondial, care a măsurat 6,74. A câștigat Cupa României și a obținut și baremul de calificare pentru Campionatele Europene în aer liber",
  "content": "Atletism: Florentina Iușco (CSM Deva), o nouă săritură de top mondial!!! Dorin Rusu, aur la 3.000 în Cupa României\n\nEvoluție excelentă a sportivilor de la CSM Deva la prima ediției a Cupei României de atletism în sală, care s-a desfășurat la București, în zilele de 27 și 28 ianuarie.\n\nDupă ce, în prima zi a întrecerilor, a câștigat proba de triplusalt, Florentina Iușco s-a impus, duminică, la săritura în lungime.\n\nSportiva pregătită de profesorul Nicolae Alexe a confirmat forma bună în care se află și, după un 6,67 săptămâna trecută, acum a avut o altă săritură de top mondial, care a măsurat 6,74.\n\nCu acest rezultat, Flory nu doar că a câștigat Cupa României, ci a obținut și baremul de calificare pentru Campionatele Europene în aer liber, care se vor desfășura la Roma, în perioada 7-12 iunie 2024.\n\nPână atunci, însă, atleta de la CSM Deva va evolua în alte concursuri importante, primul dintre acestea fiind Campionatul Balcanic de la sală din 10 februarie, de la Istanbul.\n\nDupă un loc secund în proba de 1.500, sportivul pregătit de profesorul Cornelia Juratoni a confirmat așteptările specialiștilor și s-a impus la 3.000, câștigând și Cupa României.\n\nChiar dacă nu a realizat baremul de calificare pentru Balcaniadă, Dorin Rusu deține cel mai bun timp din țară la 3.000 de metri în acest și este posibil ca Federația Română de Atletism, conform regulamentului, să îl nominalizeze pe sportivul de la CSM Deva pentru competiția din Turcia.",
  "metadata": {
    "original_file": "glasulhd_0193.html"
  }
}