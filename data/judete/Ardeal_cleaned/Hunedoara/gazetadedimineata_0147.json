{
  "title": "Psihoterapie sau despre șansa la o viață normală – Gazeta de dimineata",
  "content": "În cele ce urmează, vom descoperi împreună câteva lucruri interesante despre psihoterapie și despre impactul pozitiv pe care această îl poate avea în special în cazul celor care se confruntă cu anxietate și depresie, precum și în alte circumstanțe similare.\n\nDespre anxietate sau depresie s-au scris multe și probabil se vor mai scrie la fel de multe de acum încolo dat fiind faptul că sunt subiecte de interes la nivel global. Cu toate acestea, afecțiunile de natură mentală sunt adesea subestimate, astfel că decizia de a le trata vine de cele mai multe ori târziu, când procesul de recuperate este dificil și de lungă durată. Cu toate acestea, serviciile de psihoterapie încep a deveni din ce în ce mai populare în lume, mai ales în ultimii ani, pe fondul evenimentelor globale care au dus la o degradare semnificativă a stării mentale în rândul adulților. Studiile indică faptul că 4 din 10 adulți au avut stări de anxietate și depresie în timpul pandemiei, în timp ce înaintea acesteia, doar 1 din 10 adulți declarau că se confruntau cu astfel de probleme.\n\nÎn jurul psihoterapiei au gravitat numeroase prejudecăți de-a lungul timpului (ca fiind o terapie pentru oamenii nebuni), însă în ultimii ani, percepția oamenilor vizavi de acest serviciu pare să se fi schimbat radical. În cele ce urmează, vom descoperi împreună câteva lucruri interesante despre psihoterapie și despre impactul pozitiv pe care această îl poate avea în special în cazul celor care se confruntă cu anxietate și depresie, precum și în alte circumstanțe similare.\n\nCe ar trebui să reținem despre faimoasa psihoterapie?\n\nÎn primul rând, este important să ne descotorosim de ideea că psihoterapia este destinată celor “nebuni”. Aceasta reprezintă de facto un termen umbrelă, care include numeroase modalități prin care persoanelor cu probleme de natură mentală li se poate oferi sprijin. În esența, această reprezintă o terapie prin vorbire, bazându-se în mare parte pe discuții față în față cu pacientul, astfel încât să poată înțelege mult mai bine stările prin care trece, dar și care sunt soluțiile la problemele sale. Psihoterapia reprezintă în majoritatea cazurilor, printre cele mai eficiente tratamente împotriva depresiei și anxietății.\n\nCând trebuie să apelăm la psihoterapie?\n\nProblemele cu care ne putem confrunta în viața personală, profesională sau de cuplu sunt diferite, de aceea este greu a estima un moment critic în care este indicat să apelăm la specialist. În general, atunci când situațiile cu care ne confruntăm devin copleșitoare și nu le mai putem gestiona, poate fi considerat un moment oportun de a lua legătura cu un specialist. Este important de avut în vedere faptul că cu cât o problemă de natură mentală este tratată într-un stadiu mai incipient, cu atât soluțiile de tratament vor fi mai simple și vor aduce mai repede rezultate.\n\nÎntr-o analiză realizată de către The Health Policy Pertnership, s-a constatat faptul că până la 15% dintre persoanele cu depresie netratată, au un risc crescut de a muri prin suicid. Statisticile arată destul de sumbru în ceea ce privește depresia, acest fiind considerată responsabilă pentru aproximativ 60% din totalul sinuciderilor din întreaga lume. Aceste statistici evidențiază și mai mult importanța pe care un serviciu de psihoterapie îl are. România are în medie 12 psihiatri la 100.000 de locuitori, față de media U.E care este de 17.\n\nCine poate apela la psihoterapie?\n\nContrar credințelor că psihoterapia este destinată doar adulților, serviciile de psihoterapie au beneficii incredibile și în rândul copiilor sau a persoanelor vârstnice. În rândul copiilor, tulburările de comportament și relaționare adesea își găsesc răspuns în cadrul cabinetului psihoterapie. În situația persoanelor vârstnice, singurătatea, degradarea fizică și psihică își pot spune cuvântul, însă psihoterapia constituie un “medicament” cu rezultate bune pentru astfel de situații.\n\nProblemele de natură mentală afectează un procent uriaș de oameni pe întreg globul, iar psihoterapia rămâne principala formă prin care acestea pot fi tratate eficient. În ultimii ani, se poate observa o creștere importantă a preocupărilor pentru sănătatea mentală, iar numărul solicitărilor pentru servicii de psihoterapie stau ca și mărturie a acestui fapt.",
  "metadata": {
    "original_file": "gazetadedimineata_0147.html"
  }
}