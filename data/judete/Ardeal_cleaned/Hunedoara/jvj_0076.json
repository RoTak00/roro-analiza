{
  "title": "36% dintre șomerii hunedoreni sunt sub 40 de ani, iar 60% sub 50 de ani",
  "content": "În evidențele Agenției Județene pentru Ocuparea Forței de Muncă (AJOFM) Hunedoara erau înregistrați, la sfârșitul lunii martie 2024, 7.579 șomeri (din care 4.145 femei). Rata șomajului a fost de 4,86 %, în creștere de 0,03% față de luna precedent.\n\nDin totalul de 7.579 persoane înregistrate în evidențele AJOFM Hunedoara, 2.267 erau beneficiari de indemnizaţie de şomaj, iar 5.312 erau șomeri neindemnizați. În ceea ce privește împărțirea pe grupe de vârste, 11% sunt sub 25 de ani, 8% între 25 și 29 de ani, 17% au vârste între 30 și 39 de ani, iar 24% se situează între 40 și 49 de ani.\n\n”Șomerii cu studii gimnaziale au ponderea cea mai mare în totalul şomerilor înregistraţi în evidenţele AJOFM Hunedoara 27 %, urmat de cei cu studii liceale 26 %, iar 22 % sunt șomeri fără studii și cu nivel de studii primare. Șomerii care au absolvit învățământul profesional sau școli de arte și meserii reprezintă 15% din totalul șomerilor înregistrați, cei cu studii superioare sunt 8 %, iar cei cu învățământ postliceal sunt 2 %”, mai anunță AJOFM Hunedoara.",
  "metadata": {
    "original_file": "jvj_0076.html"
  }
}