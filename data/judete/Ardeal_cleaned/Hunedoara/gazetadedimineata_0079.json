{
  "title": "Advertorial ce înseamnă? – Gazeta de dimineata",
  "content": "În prezent, promovarea afacerii în mediul digital reprezintă una dintre modalitățile moderne de a face cunoscute produsele, bunurile, serviciile comercializate și pentru a le oferi cititorilor informații precise, relevante și elocvente cu privire la acestea. Cel mai întâlnit mod de a face reclamă, constă în redactarea articolelor plătite, de tip advertorial. Companiile folosesc acest tip de publicitate pentru a-și îmbunătăți imaginea mărcii sau pentru a-și promova noile produse.\n\nCe este un advertorial?\n\nUn advertorial este un tip de conținut tipic al erei digitale, care pe lângă conținutul informativ, conține subtil și elemente de promovare. Practic, advertorialul adoptă forma unui reportaj de tip jurnalistic pentru a transmite o idee obiectivă și neutră în raport cu produsul, serviciul sau brandul despre care se vorbește în conținut. Mesajul final al articolului este însă reclamă, fiind benefic pentru produsele care fac obiectul advertorialului.\n\nUn advertorial bine realizat are o tentă jurnalistică, iar cititorul nu va sesiza ușor interesul comercial, sub formă de reclamă, din conținut, astfel încât să-l forțeze să părăsească pagina și să renunțe la citirea întregului articol.\n\nCheia succesului unui advertorial bine redactat constă în timpul petrecut de cititor consumând conținutul, fără a pune la îndoială informațiile, ulterior navigând spre pagina web a produsului pentru care se face reclamă.\n\nÎn mod cert nu există un format standard pentru realizarea unui advertorial. Publicațiile diferă între ele, iar viziunea redactorului nu poate fi aceeași peste tot. Însă, există câteva caracteristici esențiale de care trebuie ținut cont în redactarea unor advertoriale:\n• None Advertorialul prezintă informații pentru a crește notorietatea brandului și pentru a ajuta la vânzarea produselor;\n• None Un advertorial poate conține și informații cu scop pur informativ;\n• None Conținutul este unul deghizat, astfel încât să nu pară o reclamă agresivă;\n• None Advertorialele includ un îndemn la acțiune, însă nu unul direct, care să oblige într-un fel sau altul cititorul să viziteze un anumite site.\n\nDe ce să alegeți advertoriale pentru notorietatea afacerii?\n\nAdvertorialele reprezintă un mod unic de publicitate, oferind mai multe avantaje, comparativ cu metodele tradiționale, reclamele TV sau radio.\n\nPrin conținutul lor, unele advertoriale au rezultatul scontat, cititorii percepând mai degrabă conținutul de marcă dintr-un advertorial, spre deosebire de o reclamă tradițională.\n\nGrație conținutului redactat sub formă de povești, advertorialul este capabil să creeze un răspuns emoțional din partea cititorilor, implicându-i și stabilind o conexiune între aceștia și produsul sau serviciile descrise.\n\nUn advertorial bine redactat trebuie să țină cont de conținutul platformei pe care urmează să fie publicat, dar și de cititorii frecvenți ai acesteia. Ținând cont de tipul de publicație și cititorii acesteia, conținutul articolului trebuie redactat pe măsură. Astfel vor crește șansele ca cititorii să devină de la cititori simpli la potențiali clienți și implicit, vânzări. În același timp, gradul de conștientizare al brandului în mass-media va crește și el.\n\nUn advertorial oferă mai multe șanse cititorului să se implice, să interacționeze cu produsele vizate în conținut. Chiar numeroase studii certifică acest lucru, iar un raport al cunoscutei rețele de socializare Facebook a dezvăluit faptul că advertorialele obțin până la șaizeci la sută grad de implicare din partea vizitatorilor, comparativ cu anunțurile grafice obișnuite.\n\nAdvertorialele nu seamănă cu reclamele propriu-zise, oferind cititorului informații importante printr-o perspectivă mai profundă asupra subiectului articolului. În prezent, consumatorii sunt bombardați din toate direcțiile cu strategii de marketing agresiv, însă prin intermediul unui advertorial, produsul va ajunge la consumator în mod subtil, oferind mai multe șanse pentru ca acesta să devină viitor cumpărător.\n\nUn alt aspect este prețul unui advertorial. Cât costă un advertorial? Răspunsul constă în notorietatea publicației pe care advertorialele vor fi postate și gradul de complexitate ale acestora. Însă este important de menționat faptul că platformele online vor menține timp îndelungat postat articolul, astfel încât, chiar și peste 3 ani de la publicare, conținutul acestuia va putea furniza vânzări.\n\nAdvertorialele reușesc să atragă atenția prin titlurile captivante, ce conțin informații convingătoare pentru atragerea cititorilor. Conținutul unor advertoriale seo este mai lung comparativ cu al unei reclame obișnuite, reușind să puncteze mai multe informații ce vor convinge consumatorii, iar concluzia poate fi un îndemn la acțiune, transformând cititorii în clienți.\n\nAdvertorialele sunt special construite pentru a realiza vânzări, creșterea traficului organic, construirea notorietății brandului și transformarea cititorului în viitor client.",
  "metadata": {
    "original_file": "gazetadedimineata_0079.html"
  }
}