{
  "title": "FOTO: GRAV accident rutier pe strada Libertății! Un autoturism s-a izbit de pasarelă și s-a răsturnat",
  "content": "În urmă cu puțin timp a avut loc un grav accident rutier pe strada Libertății. Un autoturism s-a izbit de pasarelă, după care s-a răsturnat.\n\nAccidentul a avut loc în urmă cu puțin timp, pe strada Libertății. Din primele informații rezultă faptul că un autoturism s-a izbit de marginea pasarelei, după care s-a răsturnat.\n\nO persoană ar fi rămas încarcerată în autoturism. La fața locului intervine un echipaj cu medic al Serviciului de Ambulanță Județean Bistrița-Năsăud.\n\nȘoferul, un bărbat de 84 de ani, a rămas blocat în autoturism, având nevoie de ajutorul echipajului de descarcerare pentru a se elibera. Deocamdată nu se știe cum a pierdut controlul volanului șoferul.\n\n„Echipajul de descarcerare a găsit în interiorul autoturismul răsturnat un bărbat în vârstă de aproximativ 84 de ani, rămas blocat. A fost extras rapid și predat conștient și cooperant echipajului aparținând Serviciului de Ambulanță Județean Bistrița-Năsăud”, precizează ISU Bistrița-Năsăud.\n\n„La UPU-SMURD din cadrul Spitalului Clinic Județean de Urgență Bistrița a fost adus aseară un bărbat în vârstă de 84 de ani din județul Bistrița-Năsăud, policontuzionat în urma unui accident rutier. Ca urmare a investigațiilor din Urgență, s-a stabilit că pacientul prezintă fracturi la nivelul coloanei vertebrale și sternului și a rămas internat la Secția Chirurgie generală pentru continuarea tratamentului specific. Starea sa de sănătate este stabilă”, precizează Camelia Strungari, purtător de cuvânt al Spitalului Clinic Județean de Urgență Bistrița",
  "metadata": {
    "original_file": "bistriteanul_13.html"
  }
}