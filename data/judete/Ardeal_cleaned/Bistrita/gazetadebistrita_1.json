{
  "title": "Gabriel Lazany: V-am spus că activitatea la Primăria municipiului Bistrița este plină de surprize. Ia uitați pe ce se mai duc banii bistrițenilor!",
  "content": "Într-un video postat pe pagina sa de Facebook, primarul Gabriel Lazany arată ce a mai descoperit cu privire la banii cheltuiți de la bugetul local de vechea administrație. Este vorba despre un studio de televiziune, dotat cu aparatură tehnică „cum doar la marile televiziuni găsești”, potrivit edilului bistrițean.\n\n„V-am spus că activitatea la Primăria municipiului Bistrița este plină de surprize. În fiecare zi descoperim ceva nou. De data aceasta, ne aflăm într-o clădire de pe Pietonalul Liviu Rebreanu, o clădire proprietate a municipiului Bistrița, foarte aproape de sediul PNL.\n\nCe am găsit aici? Ia uitați pe ce se mai duc banii bistrițenilor! Un studio de televiziune făcut cum doar la marile televiziuni găsești. Cu camere de filmat robotice, cu reflectoare, cu zona tehnică excepțională… Din care, probabil, își doreau să aducă TikTok-ul la alt nivel”, spune Gabriel Lazany.\n\nPrimarul Bistriței subliniază că nu îi vine să creadă pe ce s-au dus banii bistrițenilor.",
  "metadata": {
    "original_file": "gazetadebistrita_1.html"
  }
}