{
  "title": "PNL este singura șansă pentru blocarea binomului PSD-AUR",
  "content": "În urma unui sondaj CIRA, realizat la comanda Evenimentului Zilei, pentru finala alegerilor prezidențiale au șanse trei candidați: Marcel Ciolacu este creditat cu 29% intenție de vot, Nicolae Ciucă cu 19% și George Simion cu 17%.\n\nMarcel Ciolacu este aproape sigur că va prinde turul II, dar pentru celălalt loc în finala prezidențială se luptă președinții PNL și AUR.\n\nNormal, Nicolae Ciucă ar avea prima șansă însă alianța neasumată dintre PSD și AUR, în ciuda evidențelor apărute și în mass-media, ar putea aduce câteva procente în plus liderului extremist.\n\nÎn aceste condiții, candidaturile Elenei Lasconi și a lui Mircea Geoană devin importante deoarece astfel se disipează votul electoratului de dreapta, afectând șansele lui Nicolae Ciucă. Binomul PSD-AUR atât asteaptă, bazându-se pe orgoliile celor doi.\n\nAcest lucru, coroborat cu decizia CCR prin care Dianei Șoșoacă i s-a interzis să candideze, cu Planul lui Hrebenciuc și cu informația că organizațiile PSD ar putea susține candidatura lui George Simion cu 10-20 de voturi crează premisa unui joc politic dezastruos pentru România.\n\nDe ce o finală Ciolacu-Simion ar fi un dezastru?\n\nDincolo de negarea subtilă a democrației, în care românii vor fi forțați să aleagă răul cel mai mic, o finală Ciolacu-Simion ar însemna că economia țării se va scufunda în tenebrele recesiunii.\n\nGeorge Simion nu are nicio competență economică sau administrativă, fiind un produs politic de circumstanță, un balon de săpun ridicat la rangul de dirijabil printr-o comunicare agresivă, deseori cu accente suburbane, pe rețelele sociale și în Parlament.\n\nExperiența profesională pentru a ocupa funcții de decizie în stat este zero!\n\nO eventuală guvernare PSD-AUR (având în PNL nu va guverna cu PSD) va fi catastrofal pentru viitorul economic și așa fragil al țării.\n\nÎntr-un scenariu demn de filmele horror, dacă binomul PSD-AUR, având în componență două formațiuni politice ce folosesc mitomania ca expresie publică, ar veni la putere, în mod inevitabil România ar ajunge în punctul de a crește masiv taxele și impozitele! Românii ar fi încă odată, a câta oară?, păcăliți, mințiți, înșelați.\n\nAstfel stând lucrurile, investitorii ar da bir cu fugiții iar economia care deja dă semne că s-ar împotmoli sub povara măsurilor electorale luate de PSD în 2024, ar claca inevitabil!\n\nSoluția prin care se poate evita scenariul unei finale prezidențiale Ciolacu-Simion este un vot masiv pentru candidatul PNL. Un astfel de vot este condiționat fie de renunțarea la candidaturi a lui Mircea Geoană și Elena Lasconi, lucru imposibil având în vedere ambiții personale dincolo de interesul național, fie conștientizarea de către electoratul de dreapta a necesității unui vot util pentru Nicolae Ciucă care rămâne unica variantă viabilă!\n\nIntelectuali de marcă, precum Leon Dănăilă și Adrian Papahagi au arătat pericolul reprezentat de AUR și pledând pentru candidatura lui Nicolae Ciucă.\n\n”Vă place, nu vă place, soluția e Ciucă și PNL, cu tot ce li se poate reproșa. PNL e puternic în teritoriu (unde AUR contează mai puțin chiar decât USR). Poate aduce voturi masive și poate rezista în opoziție la PSD”, menționează Papahagi într-o postare.\n\nApelul celor doi și nu numai este ca întregul electorat de dreapta să conștientizeze pericolul binomului PSD-AUR, să meargă la vot și să opteze pentru singura variantă de blocare a PSD: Nicolae Ciucă președinte și candidații PNL la alegerile parlamentare. Bistrița-Năsăud crede în Familie, Comunitate, Țară. Cu Onoare și Credință.",
  "metadata": {
    "original_file": "gazetadebistrita_31.html"
  }
}