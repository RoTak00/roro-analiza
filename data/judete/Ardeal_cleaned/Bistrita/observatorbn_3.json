{
  "title": "Se așterne iarna în Bistrița-Năsăud. Ninge în Pasul Tihuța - ObservatorBN",
  "content": "Primele manifestări de iarnă se fac simțite, în această seară, în Bistrița-Năsăud. La această oră ninge în Pasul Tihuța, dar ninsorile se pot face simțite și în zonele joase.\n\n„Pasul Tihuța s-a albit, ninge moderat iar limita ninsorilor este în coborâre vertiginoasā spre zonele joase de relief, astfel, în orele urmātoare așteptām fulgi de nea și în restul teritoriului!\n\nDupā cum emiteam încā de asearā, astāzi evoluția vremii a luat o întorsāturā radicalā iar de la sāptāmâni întregi de stabilitate, un pasaj frontal rece aduce primele semne hibernale!“, a informat ONG Meteo.BN.\n\nConform prognozei emise de Administrația Națională de Meteorologie, marți precipitațiile se vor extinde în centrul și estul țării. Vor predomina ploile, dar pe arii în general restrânse vor fi și precipitații sub formă de lapoviță și ninsoare. În Carpații Orientali și Meridionali, vor fi precipitații sub formă de lapoviță și ninsoare și se va depune strat de zăpadă. Se vor acumula cantități de 10…15 l/mp, iar în Oltenia și Muntenia izolat de peste 25 l/mp.\n\nVântul va avea intensificări pe litoral, iar pe parcursul zilei de luni, pe arii restrânse și în jumătatea de est a Munteniei și în partea continentală a Dobrogei.\n\nÎn alte zone ale țării, cum ar fi Carpații Meridionali, ninge însemnat cantitativ și se va depune strat de zăpadă, local de peste 10…20 cm.\n\nÎn funcţie de evoluţia şi intensitatea fenomenelor meteorologice, Administraţia Naţională de Meteorologie va actualiza prezentul mesaj inclusiv prin avertizări pentru fenomene severe imediate (nowcasting).",
  "metadata": {
    "original_file": "observatorbn_3.html"
  }
}