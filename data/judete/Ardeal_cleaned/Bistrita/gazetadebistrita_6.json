{
  "title": "Relația de familie care face „lemne de foc” din principii. Tiberiu Boșutar îl are ca naș pe șeful de la Schweighofer",
  "content": "Activistul de mediu Tiberiu Boșutar, preşedintele AUR Bistriţa, cunoscut pentru lupta sa împotriva exploatărilor forestiere și defrișărilor ilegale pare să aibă o relație de familie surprinzătoare cu industria lemnului. Nașul de cununie al fiicei sale este chiar Dan Bănacu, directorul general al Schweighofer România, companie renumită pentru activitatea de prelucrare a lemnului în România.\n\nCu o carieră dedicată protejării pădurilor, Boșutar pare să fi găsit o modalitate inedită de a ajunge la „rădăcina” problemelor din acest sector: prin alianțe de familie. Alegerea lui Bănacu drept naș de cununie al fiicei sale ridică suspiciuni asupra granițelor pe care activismul le poate avea atunci când familia vine în joc.\n\nMai mult, în anul 2021, Poliția din Câmpulung Moldovenesc a descins la o casă din comuna Moldovița, confiscând 32.238 de pachete de țigări de contrabandă, evaluate la 400.000 de lei. Țigările au fost depozitate de ginerele proprietarilor, Mihail-Valentin Nistor, ginerele lui Boșutar, sub coordonarea unui pădurarului Mihai Obsniuc.",
  "metadata": {
    "original_file": "gazetadebistrita_6.html"
  }
}