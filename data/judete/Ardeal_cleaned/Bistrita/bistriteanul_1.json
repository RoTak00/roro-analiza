{
  "title": "VIDEO: Stâlpul de beton prăbușit pe str Ioan Slavici lângă calea ferată, „o relicvă a comunismului”, în curând îndepărtat",
  "content": "Pe strada Ioan Slavici, la trecerea cu calea ferată, un stâlp uriaș de beton zace prăbușit alături de calea ferată, de ani de zile. Cei care traversează zona au recunoscut că stâlpul de beton încurcă vizibilitatea la trecerea la calea ferată. În plus, este inestetic și inutil, se plâng oamenii.\n\nStâlpul de beton susținea pe vremuri conductele de termoficare ale defunctului Proditerm. De ani buni de zile este ignorat în zonă, încurcând vizibilitatea, după cum s-au plâns cei care traversează calea ferată.\n\n„Zace pe domeniul public probabil de mai bine de 15 ani”, a admis primarul Gabriel Lazany.\n\nEdilul a recunoscut că vechile administrații au ignorat stâlpul cu desăvârșire. „Cred că a venit timpul să ne luăm la revedere de la el a trecut astăzi prin zonă, în curând va fi spart și transportat de aici pentru a curăța orașul. Bistrița nu are nevoie doar de piste de biciclete sau linii verzi. Are nevoie de întreținere, de curățenie, de ordine… Trebuie să începem să curățăm orașul, și pas cu pas vom reuși și acest lucru”, a subliniat Gabriel Lazany.",
  "metadata": {
    "original_file": "bistriteanul_1.html"
  }
}