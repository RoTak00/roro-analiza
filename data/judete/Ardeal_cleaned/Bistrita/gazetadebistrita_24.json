{
  "title": "Gabriel Lazany: Bistrița nu are nevoie doar de piste de biciclete și de linii verzi. Trebuie să începem să curățăm orașul",
  "content": "„Trebuie să începem să curățăm Bistrița”, spune primarul Gabriel Lazany, care a constatat că mai multe zone din municipiu sunt lăsate de izbeliște și amintesc de vremea comunistă.\n\nO astfel de zonă este strada Ioan Slavici, unde zace de mai mulți ani un stâlp căzut pe domeniul public, în apropierea trecerii la nivel cu calea ferată.\n\nAm venit să vedem un pic relicvele comunismului anilor de altă dată. Acest stâlp zace pe domeniul public cred că mai bine de 15 ani și a fost ignorat în totalitate. Motivele nu știu care ar putea fi, dar probabil s-au gândit că ar putea fi un fel de Columna lui Traian și, peste o mie- două mii de de ani, urmașii noștri, când îl vor descoperi, se vor gândi cum transportam noi căldura prin anii 1980. Ei, cred că a venit timpul să ne luăm la revedere de la el. În curând va fi spart și transportat de aici pentru a curăța zona. Bistrița nu are nevoie doar de piste de biciclete, de linii verzi, ci și de întreținere, curățenie, ordine. (…) Trebuie să începem să curățăm orașul și, pas cu pas, vom reuși lucrul acesta”, spune Gabriel Lazany",
  "metadata": {
    "original_file": "gazetadebistrita_24.html"
  }
}