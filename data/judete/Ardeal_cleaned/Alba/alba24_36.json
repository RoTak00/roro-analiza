{
  "title": "Zeci de șoferi testați pentru alcool sau droguri la volan în Alba, în ultimele 24 de ore. Câți au rămas fără permis",
  "content": "Zeci de șoferi au fost testați pentru alcool sau droguri la volan în Alba, în ultimele 24 de ore. Polițiștii și jandarmii au dat amenzi de peste 14.000 de lei, în cadrul acțiunilor în sistem integrat.\n\nPotrivit IPJ Alba, au fost efectuate, prin intermediul aplicației eDAC, 325 de verificări de persoane și 221 de verificări de autovehicule, pentru a preveni și combate posibile fapte ilegale.\n\nAu fost constatate 74 de abateri de natură contravențională, majoritatea la normele legale privind circulația pe drumurile publice, care au fost sancționate cu amenzi în valoare totală de 14.045 de lei.\n\nAu fost testați 47 de șoferi privind conducerea sub influența alcoolului sau a altor substanțe. Polițiștii au reținut trei permise de conducere și au retras două certificate de înmatriculare.",
  "metadata": {
    "original_file": "alba24_36.html"
  }
}