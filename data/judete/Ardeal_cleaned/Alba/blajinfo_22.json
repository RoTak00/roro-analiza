{
  "title": "Cadru medical revoltat că Spitalul din Blaj va fi transformat în centru județean de tratare a infecțiilor cu COVID-19, cu toate că nu este utilat pentru așa ceva",
  "content": "Un cadru medical ne-a contactat în numele colegilor săi și ne-a informat că Spitalul Municipal din Blaj va fi transformat în centu județean de tratare a infecțiilor severe cu COVID-19, cu toate ca această unitate medicală nu dispune în acest moment de echipamentul medical necesar iar personalul medical nu are parte de protecție minimă necesară tratării unor astfel de cazuri.\n\nDar iată ce ne-a scris cadrul medical, în această privință: „De aproximativ 3 săptămâni Spitalul Județean de Urgență din Alba Iulia s-a pregătit pentru preluarea și tratarea cazurilor de infecție cu noul coronavirus (COVID-19). Peste noapte s-a schimbat hotărârea, iar acum Spitalul Municipal din Blaj va asigura tratarea acestor cazuri. \n\n\n\nÎn acest moment atenționam factorii de decizie că noi NU SUNTEM PREGATITI CU NIMIC, neavând nici ECHIPAMENT DE PROTECȚIE și nici măcar măști chirurgicale!\n\n\n\nSuntem dotați doar cu 2 ventilatoare, iar stația noastra de oxigen nu poate asigura un flux pentru mai multe ventilatoare. Gardă permanentă pe secția ATI nu se poate asigurata începînd cu 1 Aprilie 2020, deoarece pe secție au rămas doar 3 medici anesteziști.\n\n\n\nNu ințeleg pe ce criterii am fost desemnati, deoarece probabil nu se cunoaste situația reală în care se afla în acest moment Spitalul Municipal din Blaj. În aceste condiții nu văd cum am putea asigura tratamentul pentru cazurile de infecție severă cu COVID-19. De asemenea există riscul contaminării personalului medical din lipsa echipamentelor de protecție adecvate. Oare nu se doreste tratarea acestor bolnavi?\n\nDacă nu primim URGENT echipament de protectie corespunzator + aparatură + personal medicalsuplimentar suntem nevoiți sa refuzăm cazurile de infecție cu COVID-19!”",
  "metadata": {
    "original_file": "blajinfo_22.html"
  }
}