{
  "title": "VINERI: Consultații gratuite cu testarea glicemiei, la Spitalul din Cugir, de Ziua Mondială a Diabetului",
  "content": "Spitalul din Cugir va acorda vineri, 15 noiembrie, începând cu ora 08:00, consultații gratuite și testarea gratuită a glicemiei, fără bilet de trimitere, în cadrul Ambulatoriului – Policlinică.\n\nAcțiunea marchează „Ziua Mondială a Diabetului” și se desfășoară în parteneriat cu Consiliul Județean Alba și Direcția de Sănătatea Publică Alba.\n\nConsultațiile sunt oferite de dr. Mihu Geanina Livia, medic primar diabet și nutriție, în cabinetul nr. 17 de la etajul 1 al Policlinicii, în baza programării la numărul de telefon 0258.751621, în intervalul orar 07:00 – 15:00, în limita a 30 de consultații.\n\n„Vino la un control preventiv! Sănătatea ta este prioritară!”, au transmis reprezentanții instituției medicale.",
  "metadata": {
    "original_file": "alba24_29.html"
  }
}