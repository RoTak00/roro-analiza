{
  "title": "Judoka CS Unirea Alba Iulia, Alexandru Sibișan – medalie de AUR la Campionatul Național U21",
  "content": "Albaiulianul Alexandru Sibișan, sportiv cu dublă legitimare (CS Unirea/CSM Pitești), a obținut locul 1 la Campionatul Național Ne Waza U21, desfășurat la Izvorani, în 19-20 octombrie.\n\nAlexandru Sibișan a concurat la categoria de greutate +81 de kilograme, demonstrând că este cel mai bun sportiv din țară la acest nivel. Ne Waza este o disciplină a artei marțiale judo care pune accent pe tehnicile de luptă la sol, iar Alexandru a demonstrat o stăpânire foarte bună a acestor tehnici, dar și o pregătire fizică riguroasă.\n\nSportivii secției de judo din cadrul CS Unirea Alba Iulia sunt pregătiți de profesorii Dinu Alin și Dinu Cristian.\n\nAlexandru Sibișan a mai obținut medalii importante în acest an, precum locul I la Campionatul Național Universitar, locul I la Campionatul Național U21, locul I la Campionatul Național U23, locul I la Campionatul Național Seniori, dar și locul 3 la Cupa Europeană de Juniori.\n\nAceste rezultate demonstrează că munca, disciplina și seriozitatea reprezentă cheia succesului în sport, Alexandru Sibișan fiind de ani buni unul dintre cei mai prolifici judoka din țară, la categoria sa de vârstă și greutate.",
  "metadata": {
    "original_file": "abnews_47.html"
  }
}