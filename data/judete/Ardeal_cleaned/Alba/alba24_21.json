{
  "title": "Mariana Pereanu: Vă invit să susținem împreună un viitor mai prosper pentru educație, economie și pentru Alba (PE)",
  "content": "Sunt Mariana Pereanu, inspector școlar, profesor și consilier local, și candidez la alegerile parlamentare din partea echipei PNL Alba pentru a transforma educația într-un motor de dezvoltare națională.\n\nExperiența mea în administrație și în educație îmi oferă baza necesară pentru a susține dezvoltarea acestei comunități și a României, promovând profesionalismul, integritatea și un angajament total față de binele public. Ca profesor din vocație, susțin cu prioritate proiectele liberale pentru educație, în special învățământul tehnic și profesional-dual, care întotdeauna a pus bazele dezvoltării orașului nostru și care poate asigura continuitatea acestei creșteri economice.\n\nCred că avem nevoie de profesioniști în toate domeniile și că avem responsabilitatea de a sprijini agenții economici din Cugir. Îmi propun să fac tot ce este posibil, în limitele legislației, pentru a atrage noi investitori și a deschide noi perspective de dezvoltare economică pentru orașul nostru.\n\nValorile care mă ghidează includ egalitatea de șanse, prosperitatea individuală într-o societate competitivă și o viziune clară asupra viitorului României. Cred că aceste valori pot transforma nu doar Alba, ci întreaga țară.\n\nVă invit să susținem împreună un viitor mai prosper pentru educație, economie și pentru Alba!",
  "metadata": {
    "original_file": "alba24_21.html"
  }
}