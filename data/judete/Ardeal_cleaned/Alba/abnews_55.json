{
  "title": "Poezii pe șase corzi – „Anton Pann de la vers la muzică”",
  "content": "În organizarea Consiliului Județean Alba și a Bibliotecii Județene „Lucian Blaga” Alba se desfășoară în fiecare lună câte o activitate din cadrul proiectului 3.25 Poezii pe șase corzi, un proiect ce-și propune să promoveze colecția de carte de poezie, poeții și poeziile lor puse pe muzică, în vederea atragerii de noi categorii de public spre serviciile de bibliotecă. Proiectul se derulează sub forma unui club de muzică și poezie, club în care sunt invitați alături de amatori, și profesioniști ai scenei muzicale din România.\n\nActivitatea din luna octombrie se derulează în parteneriat cu Teatrul de Păpuși „Prichindel” din Alba Iulia, invitați ai clubului de muzică și poezie „Poezii pe șase corzi” fiind membrii Ansamblului Cameral de Muzică Veche „Anton Pann”, al Asociației pentru Cultură și Tradiție „Anton Pann” din București. Aceștia ne propun o expoziție care poate fi vizionată în perioada 24 octombrie – 1 noiembrie, la sediul Bibliotecii Județene „Lucian Blaga” Alba și un spectacol de muzică, dans și teatru intitulat „Povestea vorbei”, care va avea loc la Teatrul de Păpuși „Prichindel” din Alba Iulia, în data de 25 octombrie 2024, cu începere de la ora 19:00.\n\nCele două activități încununează frumos o altă ediție a proiectului „Poezii pe șase corzi”, proiect în care sunt așteptați toți iubitorii poeziilor cântate.",
  "metadata": {
    "original_file": "abnews_55.html"
  }
}