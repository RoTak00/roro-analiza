{
  "title": "Report URIAȘ la Loto 6/49 și la Noroc, la extragerea de joi, 14 noiembrie",
  "content": "Reportul la Loto 6/49 la categoria I a ajuns la peste 9,41 milioane de euro (peste 46,82 milioane de lei), iar reportul cumulat la Noroc la peste 2,22 milioane de euro (peste 11,06 milioane de lei), informează luni Loteria Română.\n\nJoi, 14 noiembrie, vor avea loc noi trageri Loto 6/49, Noroc, Joker, Noroc Plus, Loto 5/40 şi Super Noroc, după ce la tragerile loto de duminică, Loteria Română a acordat aproximativ 34.000 de câştiguri în valoare totală de peste 2,52 milioane de lei, transmite Agerpres.\n\nLa Joker, la categoria I, se înregistrează un report de peste 3,25 milioane de lei (peste 654.000 de euro), iar la categoria a II-a reportul este în valoare de peste 155.800 de lei (peste 31.300 de euro).\n\nLa Noroc Plus este un report la categoria I de aproximativ 43.000 de lei.\n\nLa Loto 5/40, la categoria I, este în joc un report în valoare de peste 876.000 de lei (peste 176.000 de euro).\n\nLa Super Noroc este un report la categoria I în valoare de peste 37.200 de lei.\n\nLa tragerea NOROC s-a câştigat duminică premiul la categoria a II-a în valoare de 414.542,34 de lei. Biletul norocos a fost jucat la o agenţie din Bucureşti, sector 1.",
  "metadata": {
    "original_file": "alba24_8.html"
  }
}