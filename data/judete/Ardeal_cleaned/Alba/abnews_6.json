{
  "title": "17 MILIOANE DE EURO PENTRU ALBA de la Guvernul condus de premierul PSD Marcel Ciolacu",
  "content": "Guvernul României, condus de premierul Marcel Ciolacu, a alocat județului Alba peste 85 de milioane de lei (peste 17 milioane de euro) pentru dezvoltare. Aceasta este cea mai mare sumă pe care Guvernul o alocă, în ultimii ani, orașelor și comunelor din județul Alba, fiind net superioară față de alocările din timpul premierilor PNL Florin Cîțu sau Nicolae Ciucă. Acești bani vor fi utilizați pentru investiții în drumuri, educație, sănătate și alte proiecte ce vizează creșterea calității vieții și condiții mai bune de locuit pentru cetățeni în satele și orașele din județul Alba.\n\nGuvernul condus de premierul PSD Marcel Ciolacu înseamnă stabilitate, dreptate, echitate și grijă pentru toți cetățenii. Aceasta este viziunea pe care PSD și Marcel Ciolacu o promovează, astfel încât comunitățile locale să beneficieze în mod echitabil și transparent de banii guvernamentali. Aici nu contează culoarea politică a primarului sau cât de prieten este cu șefii de partid, cum conta în timpul guvernărilor de dreapta. În guvernarea PSD – Marcel Ciolacu contează oamenii și proiectele reale ale orașelor și comunelor, fără interese politice.\n\nPremierul Marcel Ciolacu a acordat acești bani comunităților locale fără să țină cont de culoarea politică a primarilor, spre deosebire de partidele de dreapta care au dat banii publici discreționar sau au dorit să renunțe la finanțarea programelor guvernamentale la nivel local. PSD are, din nou, o abordare echitabilă și înțelege importanța investițiilor guvernamentale în satele și orașele noastre. Facem politică și administrație cu seriozitate, punând pe primul plan interesele tuturor cetățenilor. Prioritatea noastră este dezvoltarea comunităților locale și bunăstarea oamenilor. Ca viitor parlamentar, voi sprijini dezvoltarea tuturor comunităților locale.",
  "metadata": {
    "original_file": "abnews_6.html"
  }
}