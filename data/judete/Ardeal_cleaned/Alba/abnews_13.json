{
  "title": "Percheziții într-un dosar ce vizează înșelăciune și punerea în circulație de valori false",
  "content": "Parchetul de pe lângă Judecătoria Alba Iulia este împuternicit să aducă la cunoștința publicului următoarele:\n\nLa data de 05.11.2024, poliţiştii din cadrul Brigăzii de Combatere a Criminalității Organizate Alba Iulia, sub coordonarea procurorului din cadrul Parchetului de pe lângă Judecătoria Alba Iulia, au efectuat un număr de 4 percheziţii domiciliare pe raza com. Vințu de Jos într-o cauză penală în care se efectuează cercetări raportat la comiterea infracțiunilor de înșelăciune, prev. de art. 244 alin. 1 și 2 din C. pen. și punerea în circulație de valori falsificate, prev. de art. 313 alin. 1 din C. pen. rap. la 316 din C.pen.\n\nDin cercetări a rezultat că, în cursul lunilor iulie și august, anul 2024, sub pretextul achiziționării de produse alimentare și băuturi alcoolice și sub pretextul realizării unui schimb valutar în condiții avantajoase, o persoană de sex masculin a reușit să pună în circulație mai multe bancnote contrafăcute în cupiură de 100 și 200 de euro.\n\nFață de persoana în cauză a fost dispusă punerea în mișcare a acțiunii penale, dobândind calitatea de inculpat, și s-a formulat propunere de luare a măsurii preventive a arestului preventiv pentru o perioadă de 30 de zile, propunere admisă de judecătorul de drepturi și libertăți din cadrul Judecătoriei Alba Iulia.\n\nPrecizăm că aceste activități sunt etape procesuale reglementate în Codul de\n\n procedură penală, având ca scop crearea cadrului procesual necesar pentru administrarea\n\n probatoriului şi prevenirea săvârşii unor alte infracţiuni, și nu pot în nicio situaţie să\n\n înfrângă principiul prezumţiei de nevinovăţie.",
  "metadata": {
    "original_file": "abnews_13.html"
  }
}