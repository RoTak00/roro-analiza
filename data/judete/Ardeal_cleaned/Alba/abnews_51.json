{
  "title": "Clubul de lectură al Bibliotecii Județene „Lucian Blaga” Alba, la o nouă întâlnire cu micii cititori",
  "content": "Vineri, 25 octombrie 2024, la sediul Bibliotecii Județene „Lucian Blaga” Alba va avea loc o nouă întâlnire a micilor cititori care fac parte din Clubul de lectură „Lucian Blaga”. Întâlnirea va debuta la ora 16:00, la sediul bibliotecii, cu un cuvânt de bun venit din partea organizatorilor și cu integrarea noilor membrii.\n\nCărțile care vor fi lecturate și dezbătute cu acest prilej sunt: „Copacul cu 13 etaje”, autor Andy Griffiths și „Vincent van Gogh”, carte ce face parte din colecția „Micii mei eroi”. Cele două cărți au fost propuse de membrii clubului la ședința anterioară, iar dezbaterea pe marginea celor citite va fi moderată de responsabila de proiect, bibliotecara Luiza Pop.\n\nClubul de lectură „Lucian Blaga” se reunește o dată pe lună și se adresează copiilor de vârstă școlară, iar cărțile discutate la fiecare întâlnire pot fi împrumutate pe baza unui permis de bibliotecă de la Secția de împrumut carte pentru copii. Informații despre modalitatea de obținere a permisului de bibliotecă și actele necesare se pot obține de pe site-ul bibliotecii județene www.bjalba.ro sau la telefon 0258811443, interior 15.\n\nActivitatea Clubului de lectură „Lucian Blaga” este organizată de Consiliul Județean Alba și de Biblioteca Județeană „Lucian Blaga” Alba. Toți copiii care iubesc lectura sunt așteptați la bibliotecă!",
  "metadata": {
    "original_file": "abnews_51.html"
  }
}