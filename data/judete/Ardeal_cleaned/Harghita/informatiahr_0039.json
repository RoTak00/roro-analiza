{
  "title": "Ziua Armatei României",
  "content": "\n• Programul activităţilor care se vor desfăşura în Miercurea-Ciuc\n\nZiua Armatei României aminteşte de data de 25 octombrie 1944, când a avut loc eliberarea teritoriului naţional. În campaniile celui de-Al Doilea Război Mondial, efortul de război a implicat dislocarea pe front a aproximativ 540.000 de militari, dintre care peste 90.000 şi-au pierdut viaţa, aproape 60.000 au fost daţi dispăruţi, iar peste 330.000 au fost răniţi în luptă. După eliberarea teritoriului naţional, la 25 octombrie 1944, Armata României a continuat să lupte pe teritoriile Ungariei, Cehoslovaciei şi Austriei, alături de trupele aliate, contribuind, prin noi jertfe şi sacrificii, la marea victorie obţinută la 9 mai 1945, ce a marcat sfârşitul celui de-Al Doilea Război Mondial în Europa.\n\nÎn Miercurea-Ciuc, activităţile organizate cu ocazia sărbătoririi Zilei Armatei României vor debuta mâine, în parcul central, şi vor continua vineri, cu ceremonia militară.\n\nOra 10:00-16:00 – Prezentarea tehnicii auto şi a armamentului, echipamentelor şi materialelor specifice vânătorilor de munte;\n\nOra 14:00-15:00 – Concert de fanfară de Muzică Militară a Brigăzii 61 Vânători de Munte „General Virgil Bădulescu”.",
  "metadata": {
    "original_file": "informatiahr_0039.html"
  }
}