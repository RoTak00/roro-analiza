{
  "title": "Percheziții domiciliare într-un dosar de evaziune fiscală",
  "content": "Polițiștii Serviciului de Investigare a Criminalității Economice din cadrul Inspectoratului de Poliție Județean (IPJ) Harghita au pus în executare, astăzi, șase mandate de percheziție domiciliară în județ, la domiciliul și sediile unor persoane. Perchezițiile au fost efectuate în cadrul acțiunii JUPITER, sub coordonarea Parchetului de pe lângă Înalta Curte de Casație și Justiție și Inspectoratului General al Poliției Române.\n\nPotrivit Biroului de presă din cadrul IPJ Harghita, polițiștii efectuează cercetările într-un dosar de urmărire penală, sub aspectul săvârșirii infracțiunii de evaziune fiscală. Totodată, va fi pus în aplicare un mandat de aducere.\n\nConform sursei citate, perchezițiile au ca scop identificarea și ridicarea probelor necesare pentru completarea materialului probator, contribuind la clarificarea activităților investigate în cadrul dosarului.",
  "metadata": {
    "original_file": "informatiahr_0037.html"
  }
}