{
  "title": "<h5><i>Astăzi, în Galeria de Artă a Consiliului Judeţean</i></h5>Vernisajul expoziţiei de închidere a atelierului de artă FREE Camp",
  "content": "Astăzi, în Galeria de Artă a Consiliului Judeţean Vernisajul expoziţiei de închidere a atelierului de artă FREE Camp\n\nAtelierul Internaţional de Arte Plastice FREE Camp, din Miercurea-Ciuc, a ajuns la ediţia cu numărul 20. La această ediţie aniversară au participat 10 artişti din 5 ţări: Florina BREAZU (Rep. Moldova), BUDAHÁZI Tibor (Ungaria), Mircia DUMITRESCU (România), Inga EDU (Rep. Moldova), FAZAKAS Csaba (Austria), KENTELKI Gábor (România), KÁNTOR József (Ungaria), ChaRyong KO (Coreea de Sud), ORBÁN Anna-Mária (România), BOTÁR László (România), precizează Centrul Cultural Judeţean Harghita în cadrul unui comunicat de presă.\n\nExpoziţia de închidere va avea loc în această seară, de la ora 18:00, în Galeria de Artă a Consiliului Judeţean Harghita, la aceasta urmând să fie prezenţi şi criticii de artă dr. Nicolae I. Bucur, Székedi Ferenc, ambii din Miercurea-Ciuc, dr. Feledy Balázs, din Budapesta.\n\nÎn cadrul comunicatului se mai arată că expoziţia va putea fi vizitată în perioada 26 iulie – 21 august 2024, după care va fi deschisă publicului în Galeria Artoteca a Bibliotecii Municipale Bucureşti pe parcursul toamnei.\n\nAtelierul este curatoriat de Botár László, artist al Centrului Cultural Judeţean Harghita.\n\nFREE Camp este organizat de Centrul Cultural Judeţean (CCJ) Harghita, Consiliul Judeţean Harghita şi Asociaţia Cultura Nostra, cu sprijinul Primăriei municipiului Miercurea-Ciuc, gazda tradiţională fiind Sala Marmură a Casei de Cultură a Sindicatelor. De-a lungul celor 20 de ani, la taberele FREE Camp au participat 115 artişti vizuali din 16 ţări, a mai precizat CCJ Harghita.",
  "metadata": {
    "original_file": "informatiahr_0125.html"
  }
}