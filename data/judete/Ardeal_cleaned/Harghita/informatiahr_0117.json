{
  "title": "<h5><i>12-17 octombrie:</i></h5>Creaţie la poalele Călimanilor – tabără de poezie",
  "content": "\n• Înscrierile se fac până la data de 1 octombrie\n\nÎn perioada 12-17 octombrie, Biblioteca Municipală „George Sbârcea” din Topliţa va organiza tabăra de poezie „Creaţie la poalele Călimanilor”.\n\nPe parcursul a cinci zile, 12 scriitori tineri aflaţi la început de drum îşi vor putea exersa scrisul sub îndrumarea unui poet experimentat şi talentat. Tabăra va fi organizată în municipiul Topliţa.\n\nCei interesaţi să participe la tabără pot trimite până la data de 1 octombrie 2024, ora 16:00, o poezie din creaţia proprie, o scrisoare de intenţie şi un CV la e-mail-ul bibliotecii: bibliotecatoplita@yahoo.com.\n\n„Nu te costă nimic să-ţi încerci norocul!”, transmit reprezentanţii Bibliotecii Municipale „George Sbârcea” din Topliţa.\n\nProiect finanţat cu sprijinul Secretariatul General al Guvernului prin Serviciul Dezvoltare Comunitară.",
  "metadata": {
    "original_file": "informatiahr_0117.html"
  }
}