{
  "title": "ONRC: 4.328 de firme şi-au suspendat activitatea în primele două luni din 2024",
  "content": "Cele mai multe companii care şi-au suspendat activitatea au fost din Bucureşti, respectiv 500 (număr în creştere cu 24,07% faţă de ianuarie-februarie 2023), Capitala fiind urmată de judeţele Cluj, cu 233 firme suspendate (număr în creştere cu 26,63%), Braşov – 189 (plus 35%), Iaşi – 186 (plus 66,07%) şi Timiş – 186 (plus 50,82%).\n\nLa polul opus, cele mai puţine suspendări au fost consemnate în judeţele Gorj – 26 (în creştere cu 8,33% faţă de primele două luni din 2023), Covasna – 28 (plus 21,74), Giurgiu – 32 (plus 88,24%), Teleorman – 32 (minus 11,11%) şi Ialomiţa – 33 (plus 22,22%).\n\nCele mai mari creşteri ale numărului de suspendări s-au înregistrat în judeţele Dâmboviţa (plus 181,82%), Brăila (plus 118,18%) şi Constanţa (plus 92,06%), în timp ce scăderi au avut loc doar în judeţele Teleorman (minus 11,11%), Călăraşi (minus 10,2%), Vaslui ( minus 4,69%) şi Satu Mare (minus 4,48%).\n\nPe domenii de activitate, cel mai mare număr de suspendări s-a înregistrat în comerţul cu ridicata şi cu amănuntul, repararea autovehiculelor şi motocicletelor, respectiv 982 (plus 21,69%), în activităţi profesionale, ştiinţifice şi tehnice – 453 suspendări (plus 42,9%) şi construcţii – 413 suspendări (plus 67,89%).",
  "metadata": {
    "original_file": "mesageruldecovasna_0217.html"
  }
}