{
  "title": "Dezastru pentru Aeroportul Internațional Brașov-Ghimbav. Odată cu plecarea DanAir, mai rămân 5 zboruri pe săptămână, spre 2 destinații. Se anuleaza extinderea programului?",
  "content": "Dincolo de pierderile DanAir, Brașovul pierde: turiști și venituri. Pentru că un aeroport care are doar 5 zboruri pe săptămână nu o să devină profitabil niciodată, iar costurile de funcționare ale aeroportului se bazează în special pe veniturile care vin de la liniile aeriene care operează pe acel aeroport. Fără acele venituri, aeroportul ia bani de la buget, care e alimentat de populație. Mai mult, posibilitatea ca Brașovul să atragă turiștii care alimentează afacerile din oraș scade exponențial cu scăderea numărului de zboruri. În plus, numărul angajaților de la Aeroportul Internațional Brașov-Ghimbav ar putea scădea, din cauza lipsei de activitate. Iar extinderea programului de funcționare nu și-ar mai avea rostul, având în vedere că nu mai are cine să zboare în programul prelungit.",
  "metadata": {
    "original_file": "mesageruldecovasna_0267.html"
  }
}