{
  "title": "ONRC: Peste 9.000 de firme şi-au suspendat activitatea în primele cinci luni ale anului, în creştere cu 31,28%",
  "content": "Cele mai multe companii care şi-au suspendat activitatea au fost din Bucureşti, respectiv 1.078 (număr în creştere cu 24,48% faţă de ianuarie-mai 2023), Capitala fiind urmată de judeţele Cluj, cu 541 firme suspendate (în creştere cu 13,89%), Braşov – 412 (plus 32,48%), Iaşi – 401 (plus 46,89%), Bihor – 389 (plus 64,14%), Timiş – 356 (plus 38,52%) şi Sibiu – 334 (plus 63,73%).\n\nCele mai mari creşteri ale numărului de suspendări s-au înregistrat în judeţele Dâmboviţa (plus 113,39%), Tulcea (plus 73,91%) şi Bihor (plus 64,14%), în timp ce scăderi au avut loc doar în judeţele Călăraşi (minus 5,32%), Teleorman (minus 4,11%) şi Vaslui (minus 1,77%).\n\nPe domenii de activitate, cel mai mare număr de suspendări s-a înregistrat în comerţul cu ridicata şi cu amănuntul, repararea autovehiculelor şi motocicletelor, respectiv 2.087 (plus 20,99%), în activităţi profesionale, ştiinţifice şi tehnice – 895 suspendări (plus 27,49%) şi construcţii – 842 suspendări (plus 64,13%).",
  "metadata": {
    "original_file": "mesageruldecovasna_0192.html"
  }
}