{
  "title": "Apel umanitar: Tatăl unei polițiste are nevoie de peste 20.000 de euro pentru a supraviețui",
  "content": "Cătălina Florea, polițistă în cadrul Sectorului Poliției de Frontieră (SPF) Aeroport Brașov, a lansat un apel umanitar pentru a-și salva tatăl. Vasile Busuioc, în vârstă de 56 de ani, se confruntă cu o formă de cancer la nivelul esofagului. Diagnosticat acum un an, a trecut printr-o intervenție chirurgicală nereușită, zeci de ședințe de chimioterapie și radioterapie. Acum, are nevoie urgentă de o nouă operație costisitoare, estimată la peste 20.000 de euro, o sumă care depășește posibilitățile financiare ale familiei.\n\n„E nevoie de o operație care costă puțin peste 20.000€ și în acest moment e mult peste posibilitățile noastre. Această operație trebuie să se facă cât mai urgent”, ne-a spus soțul Cătălinei, Călin Florea.\n\nCei care vor și pot să sprijine această cauză umanitară, să dea o mână de ajutor la salvarea unei vieți, pot face donații în următoarele conturi bancare:\n\nEste important de știut că este nevoie de mobilizare imediată, pentru că operația ar trebui să aibă loc în luna noiembrie.\n\nCătălina Florea și soțul ei, Călin Florea, tot polițist, dar în cadrul Inspectoratului de Poliție Județean (IPJ) Covasna, au demonstrat curaj și dedicare în activitatea lor profesională. Un exemplu în acest sens a fost intervenția lor într-un accident rutier petrecut pe DN 10, în localitatea Teliu, deși se aflau în timpul liber și erau doar în trecere. Acțiunile lor rapide au salvat vieți și au fost recunoscute de către Sindicatul Europol, care le-a apreciat profesionalismul și devotamentul.\n\nAcum este rândul nostru să fim eroii Cătălinei!",
  "metadata": {
    "original_file": "covasnamedia_0123.html"
  }
}