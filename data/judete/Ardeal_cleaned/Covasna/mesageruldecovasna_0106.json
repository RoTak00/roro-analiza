{
  "title": "Festivalul Kürtőskalács-ului revine în această toamnă",
  "content": "În cadrul conferinței de presă desfășurate joi, aceasta a mai adăugat: „Evenimentul are ca scop promovarea kürtőskalács-ului ca valoare a Ținutului Secuiesc. Evenimentul din acest an este o noutate, echipele vor prepara delicii atât din ingrediente alternative, fără gluten și fără zahăr, cât și din ingrediente clasice, dar se va face și o variantă a kürtős-ului Bazinulului Carpatic, un simbol al unității și al solidarității. Oricine a vizitat evenimentul în ultimii ani știe că Festivalul Deliciilor Dulci are o atmosferă și un farmec aparte. Mirosul prăjiturilor proaspăt coapte și crocante se răspândește în centrul orașului, cunoștințe vechi se întâlnesc, se leagă prietenii și relații profesionale. Merită să veniți la eveniment și anul acesta.”\n\n„Conceptul de bază al Festivalului Deliciilor Dulci din acest an, dar cred că este un concept care devine o tradiție de fapt, de la an la an, este de a crea un eveniment tradițional, care totuși încorporează în același timp cultura, muzica și stilul de viață care este specific pentru zilele noastre, fiindcă, ca și produs, ca și valoare, kürtőskalács-ul este o legătură, de fapt, între tradițiile noastre, cu rețetele bunicilor noastre, cu copilăria noastră și cu evenimente festive. Deci eu consider că acest produs este o marcă a festivităților noastre și a sărbătorilor noastre”, a declarat în cadrul conferinței de presă viceprimarul Municipiului Sf. Gheorghe, Vargha Fruzsina, care a subliniat la rândul său că, în cele trei zile de festival, programul va avea nu doar o latură artistică, ci și una profesională.",
  "metadata": {
    "original_file": "mesageruldecovasna_0106.html"
  }
}