{
  "title": "Programul Poștei în perioada 1 - 6 mai",
  "content": "Pentru că vine mini-vacanța de 1 Mai și Paște, Poșta Română va avea program special în perioada următoare. Totuși, pensiile vor fi plătite în 2 mai, informează instituția.\n\nProgramul de lucru al subunităților poștale va fi, potrivit unui comunicat de presă trimis de Poșta Română, următorul:\n• În data de 1 Mai 2024, Ziua Muncii, toate subunităţile poştale din mediul rural și urban vor fi închise;\n• În data de 2 mai 2024, toate subunităţile poştale vor funcționa conform programului normal de lucru;\n• În perioada 3 mai, Vinerea Mare – 6 mai, luni, a doua zi de Paște, toate subunităţile poştale vor fi închise.\n\nÎncepând de marți, 7 mai 2024, se reia programul normal de lucru.",
  "metadata": {
    "original_file": "covasnamedia_0166.html"
  }
}