{
  "title": "Carte frumoasă, cinste cui te-a scris” (1) . „Profesioniștii noștri”- o colecţie de prestigiu a Editurii Eurocarpatica",
  "content": "În general, volumele editate în colecția menționată păstrează structura gândită pentru întreaga colecţie „Profesioniştii noştri”, şi anume: în primul capitol sunt redate mesajele transmise sub forma unor frânturi de gânduri şi impresii personale ori instituţionale, redactate de foştii colegi şi de personalităţi, care i-au cunoscut pe cei omagiaţi în activitatea lor profesională, materiale care, împreună, conturează portretul lor de profesionişti. Capitolul doi prezintă, de regulă, biografia şi bibliografia celor omagiaţi, cuprinzând lucrările publicate, studiile şi articolele consemnate în Bibliografia istorică a României şi în unele publicaţii locale, regionale şi naţionale, purtând semnătura acestora. Capitolul trei înmănunchează un număr de studii de istorie şi arhivistică redactate de cercetători, istorici, arhivişti, muzeografi, teologi, profesori şi alţi cercetători, cu toţii prieteni, colegi şi colaboratori apropiaţi ai celor omagiaţi. Majoritatea volumelor conțin pagini de corespondență, autografe, premii și distincții, ilustrații etc. În ultimele volume, autorii aniversați au avut posibilitatea să prezinte și alte momente semnificative din cariera profesională și civică, proiecte, inițiative, performanțe, ecouri mass-media etc.",
  "metadata": {
    "original_file": "mesageruldecovasna_0376.html"
  }
}