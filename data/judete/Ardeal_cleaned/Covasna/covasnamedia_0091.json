{
  "title": "Al doilea forum profesional dedicat antreprenorilor din domeniul turismului în Ținutul Secuiesc",
  "content": "Organizațiile turistice din județele Covasna, Harghita și Mureş organizează între 9-10 noiembrie 2023, la Băile Balvanyoș, Conferința Regională de Turism, aceasta reprezentând un forum profesional, care se adresează, în principal, antreprenorilor din domeniul turismului din această regiune. Având în vedere tendințele globale şi potențialul turistic local, conferința aduce în prim plan ideea de construire de relații profesionale și crearea unui networking relevant, de dezvoltare într-o direcție comună şi de dezvoltare a competenţelor în domeniu.\n\n„Cele trei județe organizează anual această conferință, lansată pentru prima dată în 2022 la Miercurea Ciuc. Anul acesta locul de desfășurare a conferinței din 9-10 noiembrie va fi Băile Balvanyoș - Balvanyos Resort județul Covasna\", a deschis conferința de presă Deák Gyöngyvér, director executiv, Asociația pentru Dezvoltarea Turismului în Județul Covasna. Aceasta a invitat publicul la un forum profesional, care se adresează în principal operatorilor de turism din Ținutul Secuiesc și a evidențiat faptul, că temele au fost alese cu aceeași diversitate ca și sectorul în sine. „În fiecare an acordăm o atenție deosebită prezentării tendințelor globale în turism: în prima zi va avea loc o prezentare sectorială, în care specificul, cifrele și datele din toate cele trei județe vor juca un rol important. Dorim să vorbim și despre noile tendințe în turismul internațional și să navigăm prin propriul nostru teritoriu, dar și turismul bazat pe date și digitalizarea va juca un rol important\", a subliniat directorul.\n\nEdiția din acest an se va axa pe gastronomie, fiind un eveniment care se încadrează în tematica festivalului gastronomic, Taste of Transylvania. „Am invitat și pe acei bucătari șefi renumiți, care nu au putut fi prezenți la festival. Invitatul nostru celebru este Veres István, primul bucătar maghiar cu stele Michelin din țară. Dorim ca interesul să fie unul mare, deoarece am invitat speakeri de succes și de renume profesional. De data aceasta, accentul va fi pus pe cunoașterea bucătarilor ca oameni, ca eroi adesea invizibili ai restaurantelor\", a declarat László Endre, președintele Clusterului de Management al Destinației Turistice din Ținutul Secuiesc, după care a prezentat programul gastroblocului.\n\n„Cred că astăzi există trei subiecte în care putem vorbi despre prezentul, și nu doar despre viitorul cooperării în Ținutul Secuiesc. Unul este dezvoltarea rurală, al doilea este cooperarea în domeniul IT, iar al treilea este turismul. În orice caz, fiecare domeniu este important, deoarece un Ținut Secuiesc digitalizat, unde există materii prime bune, este, de asemenea, locul unde antreprenorii pot oferi servicii de calitate. Cred că toate trei sunt strâns legate, iar noi, în județul Harghita, facem eforturi foarte serioase pentru a fi prezenți ca parteneri\", a spus Borboly Csaba, Președintele Consiliului Județean Harghita. Acesta a subliniat următorul: „Digitalizarea este esențială în sectorul ospitalității și al turismului, motiv pentru care consider că este fundamental ca aceasta să fie una dintre temele Conferinței Regionale de Turism. Așadar, viitorul cooperării din domeniul turismului nu este doar un vis, ea are și un trecut, și un prezent. Există o acțiune comună, există o unitate în ceea ce privește ospitalitatea și acesta este cel mai important lucru, deoarece pentru un vizitator, regiunea noastră este o destinație.\"\n\nEste important ca cele trei județe să formeze un brand turistic unitar. „Poate că Visit Covasna, Visit Harghita sau Visit Mureș are un mesaj către turiștii români, interni, dar cu siguranță nu și unui turist străin. Trebuie să reprezentăm regiunea printr-un brand unic, la nivel european sau global, întrucât doar atunci putem evolua, și turismul din Ținutul Secuiesc poate fi cu adevărat un punct de cotitură\", a declarat Jakab István Barna, vicepreședinte, Consiliul Județean Covasna.\n\n„Suntem încântați că această conferință continuă, fiind o inițiativă foarte bună, reprezentând chiar un eveniment de nișă. Avem multe de învățat unii de la alții și cu siguranță va fi o conferință utilă\", a subliniat Szántó Lóránt, director general, Asociaţia Visit Mureș\n\n„Cel mai important beneficiu al acestui eveniment este faptul că profesia și instituțiile de turism din cele trei județe vor petrece două zile împreună, în care vor putea face schimb de experiență, vor putea discuta problemele și soluțiile comune. Crearea de rețele este foarte mult facilitată de astfel de evenimente, motiv pentru care această conferință este o completare valoroasă a acesteia\", a afirmat Szabó Károly, director general, Asociaţia de Dezvoltare Intercomunitară Harghita.\n\nLa conferință sunt invitați antreprenorii, angajații și formatorii din domeniul turismului, și reprezentanții agențiilor de turism din județul Covasna. Înscrierea este posibilă până pe 4 noiembrie pe site-ul www.konferencia.ro.\n\nEvenimentul este organizat de Asociația pentru Dezvoltarea Turismului în Județul Covasna împreună cu Asociaţia de Dezvoltare Intercomunitară Harghita și Asociația Visit Mureș.",
  "metadata": {
    "original_file": "covasnamedia_0091.html"
  }
}