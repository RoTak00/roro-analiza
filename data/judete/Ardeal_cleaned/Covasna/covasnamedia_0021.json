{
  "title": "Pensii militare recalculate (P)",
  "content": "Pensiile militarilor vor fi recalculate în funcție de solda primită de militarii activi cu același grad, conform unui proiect de lege inițiat de parlamentari ai PNL. Astfel, se vor elimina inechitățile dintre rezerviștii care s-au pensionat în ani diferiți și au parte de venituri calculate diferit, conform legislației care era în vigoare în acel moment.\n\nAcest proiect promovează echitatea între pensionarii militari cu același grad și aduce dreptate celor care au avut venituri calculate în defavoarea lor. Măsura nu se va aplica pensionarilor militari care sunt demnitari (parlamentari și miniștri).\n\nProiectul este o inițiativă liberală solicitată de președintele partidului, Nicolae Ionel Ciucă și întocmită de parlamentarii liberali Andronache Gabriel, Daniel Fenechiu, Nicoleta Pauliuc, Laurențiu Leoreanu, Cristian Niculescu Țâgârlaș și Guran Virgil.",
  "metadata": {
    "original_file": "covasnamedia_0021.html"
  }
}