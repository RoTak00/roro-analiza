{
  "title": "Timpul de aşteptare pentru obţinerea permisului de conducere, redus de la câteva luni la câteva zile",
  "content": "„Timpul de aşteptare între sală, adică între examenul teoretic şi proba practică, de conducere pe teren, în zona Târgu Secuiesc este zero zile, iar acum un an a fost de 4-5 luni. La Sfântu Gheorghe este de 7 zile, acum un an era 3-4 luni. La maşini mari, tractoare şi alte categorii, este tot zero zile. Singura problemă unde mai avem este la motociclete, unde este o perioadă de 30 de zile, dar am solicitat domnului comisar-şef să găsească o soluţie, să scădem şi aici la 7 zile şi a promis că va suplimenta şi acolo (…) Am reuşit să angajăm pentru cele 5 posturi aprobate 2 persoane, deci avem două posturi ocupate din cele 5, un agent şi un personal contractual”, a declarat prefectul Raduly Istvan.",
  "metadata": {
    "original_file": "mesageruldecovasna_0138.html"
  }
}