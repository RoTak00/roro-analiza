{
  "title": "Se donează o mașină",
  "content": "Asociația Victimelor Nevinovate din Sfântu Gheorghe donează o mașină, marca Seat Ibiza, în scop caritabil. Sunt câteva condiții pe care trebuie să le îndeplinească viitorii noi proprietari.\n\nAcolo, pe lângă fotografii, sunt scrise și condițiile prin care se va face donarea.\n\nAstfel, pentru a putea intra în posesia mașinii, beneficiarul trebuie să se regăsească în una dintre cele două situații:\n• „are nevoie de tratament pe termen lung, din cauza unor afecțiuni permanente și necesită transport, dar în familie nu există mijloc de transport.\n• are permis de conducere, dar nu își permite să-și achiziționeze propriul autoturism din cauza situației financiare”.\n\nCei care se califică pentru a primi acest autoturism, trebuie să ia legătura cu Asociația Victimelor Nevinovate, prin comentariu la postarea de pe pagina de Facebook.\n\nÎntrebat de ce s-a gândit să facă acest gest, acesta a spus, pentru covasnamedia.ro: „Pur și simplu, îmi place să ajut și nu cred că dacă vindeam mașina mă îmbogățeam. Așa, mai bine fac o faptă bună”.\n\nAsociaţia Victimelor Nevinovate ale Accidentelor Rutiere, Malpraxisului Medical și Accidentelor de Muncă a fost înființată, oficial, în 2023. Reprezentanții acesteia oferă îndrumări, asistență și sprijin oamenilor care vor să știe ce au de făcut, concret, pentru a obține despăgubiri dacă sunt implicate, așa cum zice și denumirea, în accidente, auto sau de muncă, malpraxis medical, dar și în cazuri cu atacuri ale animalelor sălbatice.",
  "metadata": {
    "original_file": "covasnamedia_0137.html"
  }
}