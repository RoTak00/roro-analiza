{
  "title": "ONRC: Aproape 7.600 de firme şi-au suspendat activitatea în primele patru luni ale anului, în creştere cu 38%",
  "content": "Cele mai multe companii care şi-au suspendat activitatea au fost din Bucureşti, respectiv 927 (număr în creştere cu 28,75% faţă de ianuarie-aprilie 2023), Capitala fiind urmată de judeţele Cluj, cu 427 firme suspendate (în creştere cu 33,86%), Braşov – 349 (plus 37,94%), Iaşi – 332 (plus 57,35%) şi Timiş – 320 (plus 60%).\n\nLa polul opus, cele mai puţine suspendări au fost consemnate în judeţele Covasna – 48 (în creştere cu 23,08% faţă de primele patru luni din 2023), Ialomiţa – 49 (plus 11,36%), Gorj – 52 (plus 26,83%), Teleorman – 62 (plus 8,77%) şi Giurgiu – 64 (plus 82,86%).\n\nCele mai mari creşteri ale numărului de suspendări s-au înregistrat în judeţele Dâmboviţa (plus 135,86%), Tulcea (plus 105,71%) şi Brăila (plus 88,10%), în timp ce scăderi au avut loc doar în judeţul Călăraşi (minus 1,39%).\n\nPe domenii de activitate, cel mai mare număr de suspendări s-a înregistrat în comerţul cu ridicata şi cu amănuntul, repararea autovehiculelor şi motocicletelor, respectiv 1.757 (plus 25,68%), în activităţi profesionale, ştiinţifice şi tehnice – 774 suspendări (plus 38,46%) şi construcţii – 714 suspendări (plus 72,05%).",
  "metadata": {
    "original_file": "mesageruldecovasna_0199.html"
  }
}