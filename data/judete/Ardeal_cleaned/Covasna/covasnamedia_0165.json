{
  "title": "6 recomandări de la jandarmi, pentru a petrece în siguranță de Zilele Sfântu Gheorghe",
  "content": "A 31-a ediție a Zilelor Sfântu Gheorghe vine și cu o serie de recomandări de la Inspectoratul Județean de Jandarmi (IJJ) Covasna, pentru a petrece și a ne bucura de evenimentele care au loc în oraș în siguranță. De faptul că totul se desfășoară fără a pune în pericol pe nimeni se vor asigura și cei de la Gruparea de Jandarmi Mobilă „Burebista”, din Brașov, informează autoritățile.\n\nJandarmii vor fi pe teren pentru ca toate activitățile programate de Zilele Sfântu Gheorghe să se desfășoare fără incidente. Astfel, scopul lor va fi de a preveni și combate orice fapte care „pot duce la tulburarea ordinii publice, încălcarea normelor de convieţuire socială, precum şi depistarea, identificarea şi dispunerea măsurilor legale împotriva celor care comit fapte antisociale”, informează reprezentanții IJJ Covasna.\n\nCe trebuie să faci ca să te bucuri din plin de evenimentele din cadrul Zilelor Sfântu Gheorghe\n\nJandarmii covăsneni au o serie de recomandări pentru cei care vor participa la cea de-a 31-a ediție a Zilelor Sfântu Gheorghe:\n• supravegheați în permanență copiii pentru a evita situațiile de rătăcire;\n• nu vă implicați în conflicte sau alte incidente ce ar putea perturba ordinea și liniștea publică;\n• adresați-vă cu încredere jandarmilor dacă sunteți victimele sau martorii unor situații de natură antisocială.\n\nZilele Sfântu Gheorghe vin, în acest an, și cu o serie de noutăți față de edițiile precedente. Despre ce este vorba, vezi AICI.\n\nAnul trecut, la cea de-a 30-a ediție a Zilelor Sfântu Gheorghe, aproximativ 50.000 de persoane au participat la spectacolele din săptămâna culturală și la marile concerte din weekend, fiind cel mai mare festival urban din regiune organizat de autorităţi locale.",
  "metadata": {
    "original_file": "covasnamedia_0165.html"
  }
}