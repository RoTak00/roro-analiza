{
  "title": "Acțiuni ale polițiștilor rutieri, ce au ca obiectiv combaterea conducerii sub influența alcoolului și drogurilor",
  "content": "Potrivit Compartimentului Relații Publice al Inspectoratului de Poliție Județean (IPJ) Covasna, consumul de alcool la volan reprezintă un factor major de risc pentru siguranța rutieră. Deși doar un procent mic dintre șoferii din statele europene (aproximativ 5%) conduc sub influența alcoolului, aceștia sunt responsabili pentru o proporție semnificativă de accidente grave și fatale (aproximativ 20%). În plus, conducerea sub influența drogurilor reprezintă o preocupare tot mai mare pentru autorități.\n\n„Acțiunile poliției nu vizează doar sancționarea șoferilor care conduc sub influența alcoolului sau a drogurilor, ci și reducerea consecințelor acestor comportamente iresponsabile. Prin aceste operațiuni, se dorește transmiterea unui mesaj clar: nu este tolerată, sub nicio formă, conducerea vehiculelor sub influența alcoolului sau a drogurilor. Aceste comportamente reprezintă un pericol major atât pentru cei aflați la volan, cât și pentru ceilalți participanți la trafic, punând în pericol vieți nevinovate, iar probabilitatea de a fi depistat în timp ce conduci sub influența alcoolului sau a drogurilor este foarte mare. Toate aceste acțiuni contribuie semnificativ la diminuarea numărului de victime rezultate din astfel de accidente.",
  "metadata": {
    "original_file": "mesageruldecovasna_0027.html"
  }
}