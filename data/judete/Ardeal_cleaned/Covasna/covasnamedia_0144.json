{
  "title": "Termen prelungit: inițiativele Com’ON Sepsi se pot depune până 19 august (CP)",
  "content": "Organizatorii programului Com’ON Sepsi anunță că termenul de înscriere a inițiativelor a fost prelungit cu o săptămână. Astfel, tinerii interesați își pot trimite ideile prin completarea formularului de înscriere pe site-ul www.comonsepsi.ro până luni, 19 august, ora 23.59.\n\nEvaluarea tehnică a inițiativelor propuse va avea loc în perioada 20-21 august. După aceea, locuitorii din Sfântu Gheorghe vor avea un rol principal: între 22 august și 8 septembrie, vor putea alege propunerile pe care doresc să le sprijine printr-un vot public. Inițiativele care primesc cele mai multe voturi vor fi implementate din toamnă.\n\nGrupul țintă al programului sunt tinerii cu vârste între 14 și 35 de ani, care locuiesc, lucrează sau studiază în Sfântu Gheorghe. Cei interesați au posibilitatea de a-și pune în aplicare ideile în domeniile comunității, spațiului de viață, cunoașterii, creației și bunăstare. Inițiativele votate de public pot beneficia de o finanțare de până la 3000 de lei. În cazul în care bugetul inițiativelor câștigătoare depășește suma de 3000 de lei, grupurile vor fi responsabile pentru asigurarea finanțării peste această sumă. Participarea la programele sprijinite trebuie să fie gratuită, iar evenimentele trebuie să aibă loc între 9 septembrie și 10 decembrie.\n\nRegulamentul programului de participare și condițiile de înscriere sunt disponibile pe site-ul programului. Tinerii care au o idee bună, dar nu sunt siguri de modul de înscriere sau au întrebări, se pot adresa cu încredere facilitatorilor Com’ON Sepsi, ale căror date de contact se găsesc de asemenea pe site-ul programului.\n\nCom’ON Sepsi este organizat de Asociația Culturală și de Tineret Prospero și Grupul PONT, cu sprijinul Primăriei și Consiliului Local al Municipiului Sfântu Gheorghe și a Băncii Comerciale Române (BCR).",
  "metadata": {
    "original_file": "covasnamedia_0144.html"
  }
}