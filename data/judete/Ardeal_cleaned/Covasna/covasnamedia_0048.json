{
  "title": "Alegeri decisive: UDMR Covasna, opțiunea pentru un viitor sigur și prosper (P)",
  "content": "Luna iunie se apropie și, odată cu ea, vin și două evenimente extrem de importante pentru comunitatea din județul Covasna, dar și pentru întreaga țară: alegerile locale și cele europarlamentare. Într-un context marcat de un șir aproape nesfârșit de schimbări și incertitudini, miza alegerilor din 9 iunie 2024 devine mai mare ca niciodată, întrucât rezultatele alegerilor vor defini următorul deceniu.\n\nPână în prezent, familia noastră politică, UDMR, a reușit să consolideze nu doar încrederea comunității maghiare, ci și pe cea a multor români din județ, prin felul în care a reușit să mențină lucrurile la un nivel de normalitate și de stabilitate, în ciuda tuturor dezechilibrelor și derapajelor cu care s-a confruntat. Tocmai de aceea, pentru noi, un lucru este foarte clar: anul 2024 este un an important, un an al marilor schimbări și al alegerilor importante.\n\nPentru noi, toți cei ce locuim aici, în județul Covasna și în general în Transilvania, miza este ca, acum, să ne mobilizăm și să facem, în sfârșit, diferența: să fim învingătorii noului deceniu, nu învinșii lui.\n\nScopul nostru este la rândul său unul cum nu se poate mai clar: să învingem indiferența societății și extremismul care a invadat tot mai puternic spațiul public din România în ultima perioadă. Este o ambiție care nu se poate concretiza decât printr-o comunitate bine organizată și, bineînțeles, printr-o prezență mare la vot.\n\nUDMR este fără doar și poate o formațiune politică ce a demonstrat consecvență, fiind o structură stabilă cu obiective constante ce răspund concret așteptărilor comunității. Nu o spunem noi, rezultatele noastre vorbesc de la sine.\n\nCa și până acum, aleșii Uniunii în județul Covasna vor munci pentru dezvoltarea localităților și prosperitatea locuitorilor acestora, ba poate cu și mai mult elan, pe care ni-l extragem din încrederea și susținerea alegătorilor noștri. Ei sunt pentru noi temelia solidă pe baza căreia reușim să construim un viitor în care dezvoltarea județului nostru joacă rolul principal.\n\nÎn acest moment, echipa UDMR este formată și pregătită. În județul Covasna candidăm pentru 706 posturi în administrația locală. Avem o listă completă de consilieri în 40 de UAT-uri și 37 de candidați pentru funcția de primar. Din echipă fac parte 150 de femei, dar și impresionant de mulți tineri - 128 de candidați au sub 35 de ani. Avem de asemenea candidați noi pentru primărie în comuna Ghidfalău, pe Porzsolt Levente, în comuna Cernat, pe Mágori István și în Belin, pe Ferencz Zoltán. În plus, în comuna Mereni, Molnár István dorește să revină în funcția de primar, iar în acest an, Pénzes Ágoston, primarul din comuna Ojdula, candidează din partea UDMR.\n\nÎncredere și siguranță, asta am demonstrat până acum și acestea sunt aspectele care vor continua să ne ghideze activitatea pe care o desfășurăm pentru comunitatea noastră. Tocmai de aceea, cerem sprijinul locuitorilor din județul Covasna! Împreună suntem mai puternici și putem atinge obiectivele care ne unesc.",
  "metadata": {
    "original_file": "covasnamedia_0048.html"
  }
}