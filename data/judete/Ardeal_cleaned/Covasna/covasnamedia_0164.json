{
  "title": "Peste 40 de persoane selectate de angajatori la Bursa generală a locurilor de muncă de la Sfântu Gheorghe",
  "content": "Peste 40 de persoane care au participat, vineri, la Bursa generală a locurilor de muncă organizată la Sfântu Gheorghe au fost selectate în vederea angajării, informează conducerea Agenţiei Judeţene pentru Ocuparea Forţei de Muncă a judeţului Covasna (AJOFM).\n\nPotrivit sursei citate, la bursă au fost oferite 167 de locuri de muncă şi la aceasta au participat 193 de persoane, iar 41 au fost selectate pentru al doilea interviu şi proba de muncă.\n\n„Au fost contactaţi peste 700 de agenţi economici, dintre care au participat la bursă 31. Au fost oferite în total 167 locuri de muncă, 13 pentru persoane cu studii superioare, 64 pentru studii medii, 53 pentru calificaţi şi 37 pentru necalificaţi, în următoarele domenii: agricultură, construcţii, industria lemnului, producţie, comerţ şi servicii (...) La bursă au participat 193 persoane. În urma interviurilor, au fost selectate 41 de persoane pentru un al doilea interviu şi probă de lucru, nefiind persoane care au fost angajate pe loc”, au precizat reprezentanţii AJOFM Covasna, la finalul evenimentului.",
  "metadata": {
    "original_file": "covasnamedia_0164.html"
  }
}