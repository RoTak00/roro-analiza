{
  "title": "8 centre regionale de recuperare pentru dependenţa de droguri (P)",
  "content": "„Propunerea legislativă pentru înființarea celor 8 centre regionale de dezintoxicare pentru victimele consumului de droguri, pe care am inițiat-o anul trecut, a fost adoptată astăzi în Camera Deputaților, for decizional, și va merge la promulgare.\n\nDecizia de a iniția acest proiect a plecat de la nevoia de a acționa responsabil și integrat pe trei paliere care vizează prevenția, combaterea și asistența pentru victimele consumului de droguri.\n\nAcest proiect acoperă zona de asistență, prin finanțarea construcției și funcționării acestor centre din fonduri naționale și europene și prin implicarea inclusiv a autorităților locale interesate.\n\nCred că este nevoie de cât mai mulți actori instituționali și non-guvernamentali care să se alăture acestui efort care trebuie să fie unul național și transpartinic.\n\nAstfel de demersuri sunt indispensabile și trebuie să trecem dincolo de stigmatizarea victimelor.\n\nAm încredere că acest proiect a pus piatra de temelie pentru a crea, și în România, infrastructura atât de necesară pentru tratarea dependenței de droguri.\n\nAici statul mai are foarte mult de recuperat și de aceea fiecare inițiativă care are ca unic scop lupta cu acest flagel este una care salvează destine.\n\nTrebuie să fim conștienți că problematica drogurilor nu este doar una de aplicare a legii, ci inclusiv una de educație și de sănătate publică.\n\nResponsabilitatea pentru rezolvarea acestei probleme aparține tuturor și este fără îndoială cea mai mare provocare a societății românești actuale.”, Lucian Bode secretar general PNL.",
  "metadata": {
    "original_file": "covasnamedia_0032.html"
  }
}