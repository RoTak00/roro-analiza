{
  "title": "Concert SoNoRo la Muzeul Naţional Secuiesc din Sfântu Gheorghe",
  "content": "„Iată că ajungem şi la ultima parte a turneului SoNoRo Conac din acest an! Lăsăm în urmă concerte minunate, în care am avut un public care s-a bucurat nu doar de muzică, ci a descoperit sau redescoperit existenţa unor clădiri care au rezistat unor perioade vitrege din istoria lor. Este foarte emoţionant pentru noi să discutăm la finalul concertelor cu persoane din public care ne spun că au trecut deseori pe lângă clădirea în care am susţinut concertul, dar că încă nu o vizitaseră sau poate că nici nu îi ştiau povestea. În definitiv, aceasta a fost şi este miza culturală a proiectului SoNoRo Conac – să facem cunoscute publicului local spaţiile de patrimoniu din oraşul lui”, a declarat, într-un comunicat de presă, directorul turneului SoNoRo Conac, Răzvan Popovici.",
  "metadata": {
    "original_file": "mesageruldecovasna_0403.html"
  }
}