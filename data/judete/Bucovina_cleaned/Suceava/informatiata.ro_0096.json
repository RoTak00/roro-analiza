{
  "title": "Pacient cu accident vascular cerebral, transportat cu elicopterul SMURD de la Neamț la Spitalul Județean Suceava",
  "content": "Pacient cu accident vascular cerebral, transportat cu elicopterul SMURD de la Neamț la Spitalul Județean Suceava.\n\nPreședintele Consiliului Județean Suceava, Gheorghe Flutur, anunță că la Spitalul Clinic de Urgență Suceava a fost adus cu elicopterul SMURD primul pacient cu accident vascular cerebral. Este vorba despre un pacient în vârstă de 55 de ani, trimis de la Spitalul Județean din Neamț.\n\nLa Secția de Neurologie, compartimentul de radiologie intențională, medicii sunt pregătiți la această oră să extragă pacinetului un cheag de sânge de pe creier.\n\nReamintim că, în zona Moldovei, spitalul județean Suceava este singurul cu compartiment de radiologie intervențională în cadrul Secției de Neurologie.\n\n„Avem 5 medici, 4 titulari și un rezistent cu activitate 24/24. Dotările secției sunt de ultimă generație, medicii sunt specializați în acest domeniu, iar heliportul de pe spital este folosit în premieră pentru un astfel de caz.\n\nFac precizarea că la Suceava funcționează centrul de tratament endovascular pentru atacurile vascular cerebrale. În țară sunt zece astfel de centre, iar pe Moldova singurul este la Suceava.\n\nAnul trecut la Suceava au fost 44 de intervenții de acest tip, situându-ne pe locul 4 în țară.\n\nDe la începutul anului 2024, acesta este al 25-lea pacient, dar primul adus cu elicopterul SMURD, utilizând heliportul spitalului”, a precizat Gheorghe Flutur.",
  "metadata": {
    "original_file": "informatiata.ro_0096.html"
  }
}