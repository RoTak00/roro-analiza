{
  "title": "Bărbat găsit mort în casă după ce în urmă cu câteva zile a refuzat să fie dus la spital",
  "content": "Bărbat găsit mort în casă după ce în urmă cu câteva zile a refuzat să fie dus la spital. Acesta a fost găsit de o femeie care venise să îi solicite ajutorul la treburi în gospodărie.\n\nVineri, la orele 07.36, lucrătorii Secției 3 Poliție Rurală Marginea au fost sesizați prin intermediul SNUAU 112 de o femeie din comuna Dornești, județ Suceava, cu privire la faptul că un bărbat din localitate a fost găsit decedat în casă.\n\nPolițiștii s-au deplasat la fața locului, la casa unui bărbat de 52 de ani, care locuia singur.\n\nApelanta la 112 a povestit că s-a deplasat la locuința bărbatului întrucât voia sa-l cheme la muncă.\n\nÎn momentul în care femeia a pătruns în casă, l-a observat pe proprietar întins pe pat, cu fața în sus, iar când s-a apropiat de acesta a observat că nu respiră, fapt pentru care a solicitat prin SNUAU 112 intervenția unui echipaj de ambulanță la fața locului.\n\nCu ocazia intervenției echipajului de ambulanță la fața locului, s-a constatat decesul acestuia, fiind cauzat de un stop cardio respirator.\n\nPolițiștii au aflat că, pe 27 octombrie, bărbatul a siuferit o criză de epilepsie în centrul localității Dornești, fiind sub influența alcoolului și atunci a căzut la sol.\n\nA fost fiind solicitat un echipaj de ambulanță la fața locului iar bărbatul a primit îngrijiri de urgență numai că a refuzat să fie transportat la spitalul din Rădăuți pentru investigații suplimentare.",
  "metadata": {
    "original_file": "informatiata.ro_0065.html"
  }
}